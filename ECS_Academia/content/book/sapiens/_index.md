---
# Course title, summary, and position.

linktitle: Homo Sapiens
summary: เซเปียนส์ - ประวัติย่อมนุษยชาติ ไขปัญหาที่ยิ่งใหญ่ที่สุดในประวัติศาสตร์และในโลกยุคใหม่.
weight: 1

# Page metadata.
title: Homo Sapiens - A Brief History of Humankind
date: "2020-04-09T00:00:00Z"
lastmod: "2020-04-09T00:00:00Z"
draft: false  # Is this a draft? true/false
toc: false  # Show table of contents? true/false
type: docs  # Do not modify.

# Add menu entry to sidebar.
# - name: Declare this menu item as a parent with ID `name`.
# - weight: Position of link in menu.
menu:
  sapiens:
    name: Overview   
    weight: 1
---

![enter image description here](https://images-se-ed.com/ws/Storage/Originals/978616/301/9786163016560L.jpg?h=3ea1d17655a35e145c05d27799718197)

หนังสือชื่อ Sapiens และ Homo Deus ที่เขียน โดย Yuval Noah Harari ปกติเรามักจะมองว่า วิชาประวัติศาสตร์เป็นเรื่องที่โบราณ เรียนรู้ศึกษาแต่เรื่องเก่าๆ ที่ถึงรู้ไป ก็นำมาใช้ประโยชน์ในปัจจุบันได้น้อย แต่ Yuval Noah Harari จะทำให้เราต้องมองประวัติศาสตร์เปลี่ยนไป

Yuval Noah Harari เป็นนักประวัติศาสตร์ชาวยิว ที่เกิดและเติบโตในประเทศอิสราเอล ปัจจุบันมีอายุ 41 ปี เป็นผู้เขียนหนังสือขายดีระดับนานาชาติอย่าง **"Sapiens: A Brief History of Humankind"** และ **"Homo Deus: A Brief History of Tomorrow Harari"** เรียนจบทั้งปริญญาตรี โทและเอกด้านประวัติศาสตร์ และหลังจากจบปริญญาเอกเมื่อปี 2545 ก็มาเป็นนักวิจัย (ทำ Postdoctoral) ร่วมกับ Yad Hanadiv หรือที่เราอาจจะคุ้นหูกันในชื่อ Rothschild Foundation ทุกวันนี้ เขาเป็นอาจารย์ประจำคณะประวัติศาสตร์ที่ Hebrew University of Jerusalem ซึ่งเป็นมหาวิทยาลัยที่เขาจบปริญญาตรีและโท และถือเป็นผู้เชี่ยวชาญด้านประวัติศาสตร์โลก ประวัติศาสตร์ยุคกลางและประวัติศาสตร์ทางทหาร

นอกจากนี้ ยังเป็นคนที่ปฏิบัติวิปัสสนากรรมฐานอย่างต่อเนื่องมานานกว่า 15 ปี โดยมองว่าการวิปัสสนา ถือเป็นการวิจัยทางหนึ่ง และสิ่งที่เขาได้รับมานั้น ช่วยให้เขาสามารถเขียนหนังสือ Homo Deus ขึ้นมาได้ ปัจจุบันเขาเน้นค้นคว้าและทำวิจัยเพื่อตอบคำถามเกี่ยวกับประวัติศาสตร์มหภาค (Macro-history) เช่น อะไรคือความเกี่ยวเนื่องกันระหว่างประวัติศาสตร์และชีววิทยา? 

อะไรคือข้อแตกต่างที่สำคัญระหว่าง Homo sapiens กับสัตว์ชนิดอื่นๆ? และ คนมีความสุขขึ้นหรือไม่? เมื่อประวัติศาสตร์ถูกเปิดเผยออกมา เป็นต้น จากบทความและหนังสือที่เขาเขียนขึ้นมากมาย Sapiens: A Brief History of Humankind ถือเป็นหนังสือที่ทำให้เขาโด่งดังเป็นที่รู้จักในวงกว้าง ตีพิมพ์ขึ้นครั้งแรกเป็นภาษาฮีบรู เมื่อปี 2554 เป็นภาษาอังกฤษปี 2557 และหลังจากนั้นก็ถูกแปลเพิ่มอีกกว่า 30 ภาษา Sapiens บอกเล่าถึงเรื่องราวประวัติความเป็นมาของมนุษย์ ย้อนกลับไปตั้งแต่การวิวัฒน์ของเผ่าพันธุ์ Homo sapiens ในยุคหิน จนมาถึงยุคแห่งการปฏิวัติเทคโนโลยีในปัจจุบัน ส่วน Homo Deus นั้น ก็เป็นเหมือนกับภาคต่อ ที่จะบอกเล่าเรื่องราวจากปัจจุบัน ไปยังอนาคต โดยเฉพาะเรื่องผลกระทบของนวัตกรรมเทคโนโลยีทางชีวภาพ และ AI ต่อเผ่าพันธุ์ของมนุษย์เรา ซึ่งอาจจะทำให้เราก้าวข้ามธรรมชาติไป และเข้าใกล้กับคำว่า พระเจ้า ซึ่งแม้แต่ 1 ในผู้มีอิทธิพลในโลกเทคโนโลยี อย่าง Mark Zuckerberg เจ้าของ Facebook ก็ยังแนะนำให้อ่านหนังสือเล่มนี้เมื่อ 2 ปีก่อน (Bill Gates กับ Obama ก็อ่าน) และหนังสือเล่มนี้อาจจะมีอิทธิพลเบื้องหลังทำให้ Mark Zuckerberg และ Bill Gates พูดถึง AI บ่อยขึ้นในช่วงที่ผ่านมา

สรุปแล้ว Harari พยายามอธิบายว่า เรื่องราวต่างๆ ในประวัติศาสตร์ที่เกิดขึ้นกับ Homo sapiens อธิบายถึงตัวตนความเป็นมนุษย์ในปัจจุบัน และยังรวมไปถึงสิ่งที่มนุษย์จะเป็นในอนาคต และได้นำเสนอแนวความคิดที่น่าสนใจมากมาย อย่างเช่น Homo sapiens อยู่รอดและครองโลกมาได้ เพราะเป็นสัตว์เผ่าพันธุ์เดียวในโลก ที่สามารถเชื่อในสิ่งที่จับต้องไม่ได้และตัวเองจินตนาการขึ้น เช่น พระเจ้า ศาสนา ประเทศ เงินตรา และสิทธิมนุษยชน ซึ่งทำให้กลุ่มที่มีความเชื่อเหมือนกัน ร่วมมือกันได้ นั่นทำให้มนุษย์เราในปัจจุบัน มีชีวิตอยู่ในโลกความเป็นจริงครึ่งนึง (Physical Reality) โลกจินตนาการอีกครึ่งนึง (Imagined Reality) และศาสนาที่ประสบความสำเร็จมากที่สุดในสายตาของเขาก็คือ ระบบทุนนิยม..



> ที่มา [ลงทุนแมน](https://www.longtunman.com/3144).