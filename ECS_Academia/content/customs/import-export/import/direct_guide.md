---
linktitle: คู่มือการปฏิบัติพิธีการ
summary: คู่มือการปฏิบัติพิธีการศุลกากรสำหรับการนำเข้า (e-Import)
title: คู่มือการปฏิบัติพิธีการศุลกากรสำหรับการนำเข้า (e-Import)
date: "2020-05-09T00:00:00Z"
lastmod: "2020-05-09T00:00:00Z"
draft: false  # Is this a draft? true/false
toc: true  # Show table of contents? true/false
type: docs  # Do not modify.

menu:
 import:
    name: คู่มือการปฏิบัติพิธีการ
    weight: 3
weight: 3
---




![](https://github.com/ecs-support/knowledge-center/raw/master/img/cover/import-Customs-clearance-handbook.png)

คู่มือการปฏิบัติพิธีการศุลกากรทางอิเล็กทรอนิกส์ว่าด้วยกระบวนการทางศุลกากรสำหรับการนำเข้า    (e-Import) กำหนดขึ้นเพื่อประโยชน์ในการนำของเข้ามาในราชอาณาจักร ให้การปฏิบัติพิธีการศุลกากรสามารถกระทำโดยวิธีการทางอิเล็กทรอนิกส์ โดยให้ใช้บังคับเป็นการทั่วไปสำหรับการนำของเข้ามาในราชอาณาจักร
ทางเรือ ทางรถไฟ ทางรถยนต์ คนเดินเข้ามา ทางเครื่องบิน  ทางไปรษณีย์ ทางท่อขนส่งทางบก ทางสายส่งไฟฟ้า ทางเรือที่เข้าออกด่านศุลกากรทางบก เรือเล็กทางทะเลที่เข้าออกด่านศุลกากรทางทะเล ทางผู้โดยสารนำพาขึ้นอากาศยาน 

การนำของเข้ามาในราชอาณาจักร หมายถึง การนำของใด ๆ จากภายนอกราชอาณาจักรเข้ามา         ในราชอาณาจักรโดยการขนส่งทางเรือ ทางรถไฟ ทางรถยนต์ คนเดินเข้ามา ทางเครื่องบิน ทางไปรษณีย์ 
ทางท่อขนส่งทางบก ทางสายส่งไฟฟ้า ทางเรือที่เข้าออกด่านศุลกากรทางบก เรือเล็กทางทะเลที่เข้าออกด่านศุลกากรทางทะเล ทางผู้โดยสารนำพาขึ้นอากาศยาน เป็นต้น 

ในการปฏิบัติพิธีการศุลกากรหรือดำเนินการในกระบวนการทางศุลกากรกับของที่นำเข้ามาในราชอาณาจักรนั้น ให้ดำเนินการโดยวิธีการทางอิเล็กทรอนิกส์ ณ ด่านศุลกากรที่ระบุไว้ใน บัญชีสินค้าที่มีชื่อส่งของถึง

ในการปฏิบัติพิธีการหรือดำเนินการในกระบวนการทางศุลกากรกับของที่นำเข้ามาในราชอาณาจักรและจะขนเข้าเก็บในคลังสินค้าทัณฑ์บน หรือนำเข้าไปในเขตปลอดอากรและ/หรือนำเข้าไปในเขตประกอบการเสรี    
ให้ดำเนินการโดยวิธีการทางอิเล็กทรอนิกส์ ณ ด่านศุลกากรที่ระบุไว้ในบัญชีสินค้าที่มีชื่อส่งของถึง

หากเรื่องใดที่เป็นข้อปฏิบัติเฉพาะของหน่วยงานที่สำนัก/สำนักงานศุลกากรที่รับผิดชอบเสนอระเบียบปฏิบัติและขอความเห็นชอบจากกรมศุลกากร ให้กำหนดเพิ่มเติมเป็นการเฉพาะหรือแตกต่างไปจากที่กำหนด
ในคู่มือฉบับนี้ ให้ถือปฏิบัติตามข้อปฎิบัติดังกล่าวนั้น


![แผนภาพแสดงกระบวนการนำเข้าด้วยวิธีทางอิเล็กทรอนิกส์ (e-Import System)](https://github.com/yosarawut/WorkingArea/raw/master/KnowledgeCenter/img/e-import_system.png)
แผนภาพแสดงกระบวนการนำเข้าด้วยวิธีทางอิเล็กทรอนิกส์ (e-Import System)

> **ที่มา** : [ประกาศกรมศุลกากรที่ 133 / 2561 เรื่อง **คู่มือการปฏิบัติพิธีการศุลกากร>ทางอิเล็กทรอนิกส์ว่าด้วยกระบวนการทางศุลกากรสำหรับการนำเข้า (e-Import)**](http://www.customs.go.th/cont_strc_download_with_docno_date.php?lang=th&top_menu=menu_homepage&current_id=14223132414d505f49464b49464b4a)

-----

# โครงสร้างข้อมูล

โครงสร้างข้อมูลใบขนสินค้าขาเข้า แบ่งได้เป็น 6 ส่วนดังนี้

1. [**Import Declaration Control**](#import-declaration-control)	ประกอบด้วย	73 Fields
2. [**Import Invoice Control**](#import-invoice-control)	ประกอบด้วย	35 Fields
3. [**Import Invoice Detail**](#import-invoice-detail)	ประกอบด้วย	76 Fields
4. [**Import Invoice Detail (Duty)**](#import-invoice-duty)	ประกอบด้วย	14 Fields
5. [**Import Invoice Detail (Permit)**](#import-invoice-permit)	ประกอบด้วย	 3 Fields
6. [**Import Invoice Detail (Deposit)**](#import-invoice-deposit)	ประกอบด้วย	 2 Fields

## เงื่อนไขการบันทึกข้อมูล

เงื่อนไขการบันทึกข้อมูล ในกรณีผู้บันทึกไม่สามารถหาข้อมูลได้

1. หาก Field ใด กำหนดให้ต้องระบุค่า **(Value = M)** แต่ผู้บันทึกไม่สามารถหาข้อมูลได้
- สำหรับ Field ที่เป็น Alphabet (แสดงออกเป็นตัวอักษร) ให้ระบุค่าเป็น N/A 
- สำหรับ Field ที่เป็น Numeric (แสดงออกเป็นตัวเลข) ให้ระบุค่าเป็น 0 (ศูนย์)
2. หาก Field ใด กำหนดให้ไม่ต้องระบุค่า **(Value = O)** และผู้บันทึกไม่สามารถหาข้อมูลได้ ก็ไม่ต้องบันทึกค่าใด ๆ 
3. หาก Field ใด กำหนดให้ต้องระบุค่า เมื่อเข้าเงื่อนไขที่กำหนด **(Value = C)** แต่ผู้บันทึกไม่สามารถหาข้อมูลได้
- สำหรับ Field ที่เป็น Alphabet (แสดงออกเป็นตัวอักษร) ให้ระบุค่าเป็น N/A 
-  สำหรับ Field ที่เป็น Numeric (แสดงออกเป็นตัวเลข) ให้ระบุค่าเป็น 0 (ศูนย์)
	
## อักษรย่อ 

**อักษรย่อ ที่ใช้ในการอธิบายรูปแบบชนิดของข้อมูล**

|  อักษรย่อ   |	คำอธิบาย  |
|:------------:|----------------------------|
|n3 |ข้อมูลชนิดตัวเลข (Numeric Characters) คงที่ คือ 3 ตัวอักษร|
|a3  |	ข้อมูลชนิดตัวอักษร (Alphabetic Characters) คงที่ คือ 3 ตัวอักษร|
|an3  |	ข้อมูลชนิดตัวอักษรหรือตัวเลข คงที่ คือ 3 ตัวอักษร|
|n..3|	ข้อมูลชนิดตัวเลขความยาวข้อมูลแปรผันตามความยาวสูงสุด 3 ตัวอักษร|
|a..3|	ข้อมูลชนิดตัวอักษรความยาวข้อมูลแปรผันตามความยาวสูงสุด 3 ตัวอักษร|
|an..3  |	ข้อมูลชนิดตัวอักษรหรือตัวเลขความยาวข้อมูลแปรผันตามความยาวสูงสุด 3 ตัวอักษร|
|n..16,2|ข้อมูลชนิดตัวเลขความยาวข้อมูลแปรผันตามความยาวสูงสุด 16 ตัวอักษรรวมความยาวทศนิยมสูงสุด 2 ตัวอักษร|

-----


### Declaration Control

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page7.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page8.png)
![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page9.png)
![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page10.png)
![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page11.png)
![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page12.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page13.png)
![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page14.png)
![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page15.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page16.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page17.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page18.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page19.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page20.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page21.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page22.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page23.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page24.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page25.png)

### Invoice Control


![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page26.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page27.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page28.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page29.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page30.png)

### Invoice Detail

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page31.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page32.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page33.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page34.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page35.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page36.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page37.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page38.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page39.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page40.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page41.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page42.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page43.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page44.png)


### Invoice Duty

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page45.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page46.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page47.png)

### Invoice Permit

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page48.png)

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page49.png)


### Invoice Deposit
![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page50.png)

-------

# การตรวจสอบผลการคำนวณ

**การตรวจสอบผลการคำนวณมูลค่าเงินนำเข้า เงินบาท และเงินต่างประเทศ ในใบขนสินค้าขาเข้า**

![ here](../img/guide/30-07-2019%2017-04-55.jpg)

# รูปแบบเลขที่ใบขนสินค้า

![](../img/guide/e-Import_2018png_Page52.png)

----

# ประเภทเอกสาร

**ประเภทของเอกสาร (Document Type)**

|Type|ประเภทของเอกสาร|  ชนิดเอกสาร |
|:----:|--------------|------------------|
|0	|	ใบขนสินค้าขาเข้า|	e-Import|
|1	|	ใบขนสินค้าขาออก|	e-Export|
|2 |	ใบขนสินค้าผ่านแดน	|ยังไม่ใช้ระบบพิธีการศุลกากรทางอิเล็กทรอนิกส์  |              
|3	|	คำร้องขอรับของไปก่อน	|e-Import|
|4|		คำร้องขอส่งของออกไปก่อน|	e-Export|
|5	|	ใบขนสินค้าขาเข้าปากระวาง|ยังไม่ใช้ระบบพิธีการศุลกากรทางอิเล็กทรอนิกส์|
|6|		ใบขนสินค้าพิเศษผ่านแดนขาออก	|ยังไม่ใช้ระบบพิธีการศุลกากรทางอิเล็กทรอนิกส์|
|7	|	ใบขนสินค้าพิเศษผ่านแดนขาเข้า|	ยังไม่ใช้ระบบพิธีการศุลกากรทางอิเล็กทรอนิกส์|
|8	|	ใบขนสินค้าถ่ายลำ (ใบแนบ 9)|	e-Transition (Transhipment) *|
|A	|	ใบขนสินค้าขาเข้าโอนย้ายภายในประเทศ| 	คลังสินค้าทัณฑ์บน /ตามมาตรา 29 / BOI|
|B|		ใบขนสินค้าขาออกโอนย้ายภายในประเทศ	|คลังสินค้าทัณฑ์บน /ตามมาตรา 29 / BOI|
|C	|	ใบขนสินค้าขาเข้าโอนย้ายจากเขตปลอดอากร |เขตปลอดอากร / Free Zone และ เขตประกอบการเสรี / I-EA-T |
|D	|	ใบขนสินค้าขาออกโอนย้ายเข้าเขตปลอดอากร	|เขตปลอดอากร / Free Zone และ เขตประกอบการเสรี / I-EA-T |
|P	|	ใบขนสินค้าขาเข้าโอนย้ายชำระภาษีอากร_**_	||
|X	|	ใบขนสินค้าขาเข้าของเร่งด่วน_***_	|e-Express|
|Y	|	ใบขนสินค้าขาออกของเร่งด่วน_****_|	e-Express|


**หมายเหตุ**

กรณีถ่ายลำในสถานที่เดียวกัน ใน Mode การขนส่งเดียวกัน ใช้ข้อมูล Manifest ขาเข้า Through Cargo  ตัดบัญชีกับ ข้อมูล Manifest ขาออก Through Cargo  ถือเป็นใบขนสินค้าถ่ายลำขาเข้าและใบขนสินค้าถ่ายลำขาออก

- _**_  การขอชำระภาษีอากร เช่น บริโภคภายในประเทศ  เพิกถอนสิทธิประโยชน์เรียกเก็บ อากร BOI  คลังทัณฑ์บนเก็บอากรเศษวัตถุดิบ  การบริจาคของในคลังทัณฑ์บน เก็บอากรเศษวัตถุดิบ ขยะที่มีมูลค่า
- _***_ ใช้กับของเร่งด่วนขาเข้าประเภทที่ 1 ประเภทที่ 2 และประเภทที่ 3
- _****_ ใช้กับของเร่งด่วนขาออกประเภทที่ 1 และประเภทที่ 2 

------

# ระบบทะเบียนผู้มาติดต่อ

**การตรวจสอบข้อมูลใบขนสินค้าขาเข้าและขาออก กับระบบทะเบียนผู้มาติดต่อ**



1. การตรวจสอบลายเซ็นอิเล็กทรอนิกส์ (Digital Signature) มีเงื่อนไขดังนี้

	- VAT ID ของ ลายเซ็นอิเล็กทรอนิกส์ ต้องเท่ากับเลขประจำตัวผู้เสียภาษีอากรของผู้นำเข้า/ผู้ส่งออก (Company Tax No) หรือ 
	- VAT ID ของ ลายเซ็นอิเล็กทรอนิกส์ ต้องเท่ากับเลขประจำตัวผู้เสียภาษีอากรของตัวแทนออกของ (Broker Tax No)  หรือ
	- VAT ID ของ ลายเซ็นอิเล็กทรอนิกส์ ต้องเท่ากับเลขประจำตัวผู้เสียภาษีอากรของตัวแทนออกของรับจ้างช่วง (Sub Broker Tax Number) หรือ
	- VAT ID ของ ลายเซ็นอิเล็กทรอนิกส์ ต้องเท่ากับเลขประจำตัวผู้เสียภาษีอากรของ Company Tax No ของ Registration ID กรณีเป็น Service Counter เท่านั้น
	
2. การตรวจสอบความสัมพันธ์ของผู้นำเข้า/ผู้ส่งออกกับตัวแทนออกของ ต้องมีการว่าจ้างระหว่าง ผู้นำเข้า/ส่งออกกับตัวแทนออกของ จะตรวจสอบกับระบบทะเบียน ดังนี้

	- ผู้นำเข้า/ผู้ส่งออกต้องว่าจ้างตัวแทนออกของ และ
	- ตัวแทนออกของต้องได้รับจ้างผู้นำเข้า/ผู้ส่งออก 

3. การตรวจสอบความสัมพันธ์ของตัวแทนออกของรับจ้างช่วง กับตัวแทนออกของที่มีความสัมพันธ์กับ   ผู้นำเข้า/ผู้ส่งออก จะตรวจสอบกับระบบทะเบียน ดังนี้ 

	- ผู้รับจ้างช่วงต้องได้รับการว่าจ้างจากตัวแทนออกของ และ
	- ตัวแทนออกของต้องได้รับจ้างผู้นำเข้า/ผู้ส่งออก และ
	- ผู้นำเข้า/ผู้ส่งออกต้องว่าจ้างตัวแทนออกของ

{{% alert warning %}}
**สำหรับกรณีผู้นำเข้า/ผู้ส่งออก มีการมอบอำนาจให้ตัวแทนออกของทำการว่าจ้างช่วงได้**
{{% /alert %}}
 
4. การตรวจสอบความสัมพันธ์ของ ผู้จัดการ/ผู้รับมอบอำนาจ (ช่อง Manager ID Card) กับผู้นำเข้า/ผู้ส่งออก หรือตัวแทนออกของ มีการตรวจสอบเฉพาะกรณีที่ส่งข้อมูลผ่านระบบของ Service Counter เท่านั้น จะตรวจสอบกับระบบทะเบียน ดังนี้ 
	- ต้องเป็น ผู้จัดการ/ผู้รับมอบอำนาจ ของ ผู้ส่งออก/ผู้นำเข้า หรือ
	- ต้องเป็น ผู้จัดการ/ผู้รับมอบอำนาจ ของ ตัวแทนออกของ หรือ
	- ต้องเป็น ผู้จัดการ/ผู้รับมอบอำนาจ ของ ตัวแทนออกของผู้รับจ้างช่วง ของ ตัวแทนออกของ

---------------

# วันนำเข้า (Arrival Date)


 
วันนำเข้า (Arrival Date) วันที่นำเข้ามาสำเร็จ ตามมาตรา 50 แห่งพระราชบัญญัติศุลกากร พ.ศ. 2560  วันที่นำเข้า ปี ค.ศ. เดือน วัน (CCYYMMDD) ให้กำหนดดังนี้

- **ใบขนสินค้าขาเข้า** ประเภทเอกสาร **0**
- **คำร้องขอรับของไปก่อน** ประเภทเอกสาร **3**
- **ใบขนสินค้าขาเข้าปากระวาง** ประเภทเอกสาร **5**



| การนำเข้า | Mode of Transport |วันนำเข้า คือ |
|-----------|:-----------------:|-------------|
| ทางเรือ | 1 | วันที่เรือที่นำของเข้ามานั้นได้เข้ามาในเขตท่าที่จะขนถ่ายของขึ้นจากเรือหรือท่าที่มีชื่อส่งของถึง |
| ทางรถไฟ | 2 | วันที่รถไฟได้ผ่านเขตแดนเข้ามาในราชอาณาจักร |
| ทางรถยนต์|3|วันที่รถที่นำของเข้ามานั้นได้เข้ามาถึงเขตด่านพรมแดน |
|คนเดินทางบก|3|วันที่เดินเข้ามาถึงเขตด่านพรมแดน|
|ทางเครื่องบิน|4|วันที่อากาศยานที่นำของเข้ามานั้นได้ถึงสนามบิน ที่เป็นด่านศุลกากร|
|ทางไปรษณีย์|5|วันที่เปิดถุงไปรษณีย์|
|ทางท่อขนส่งทางบก /ทางสายส่งไฟฟ้า|7|วันแรกของเดือนที่มีการขนส่งของทางท่อขนส่งทางบก/ทางสายส่งไฟฟ้า (ให้รวบรวมทำใบขนสินค้าขาเข้าเดือนละฉบับ)|
|ทางเรือที่เข้าออกด่านศุลกากรทางบก|8|วันที่เรือมาถึงเขตจอดเรือหรือเขตท่าเรือด่านศุลกากรเช่น ด่านศุลกากรเชียงแสน,ด่านศุลกากรหนองคาย,ด่านศุลกากรแม่สอด|
|เรือเล็กทางทะเล สำหรับด่านศุลกากรทางทะเล|8|วันที่เรือมาถึงเขตจอดเรือหรือเขตท่าเรือด่านศุลกากร เช่น ด่านศุลกากรระนอง, ด่านศุลกากรคลองใหญ่|
|ทางผู้โดยสารนำพาจากอากาศยาน|9|วันที่อากาศยานที่นำของเข้ามานั้นได้ถึงสนามบินที่เป็นด่านศุลกากร|

---------

เลขที่ใบตราส่ง
====

**เลขที่ใบตราส่ง (Bill of Lading)**

เลขที่ใบตราส่ง 1 (Master Bill of Lading) และเลขที่ใบตราส่ง 2  (House Bill of Lading) ในการจัดทำข้อมูลใบขนสินค้าขาเข้า ให้ระบุ ดังนี้

|การนำเข้า|Mode of Transport|เลขที่ใบตราส่ง 1 (Master B/L) |เลขที่ใบตราส่ง 2 (House B/L) |
|:------|:---------------:|:-------------------------- |:----------------------------------------- |
|ทางเรือ|1|ไม่ต้องระบุ|Bill of Lading|
|ทางรถไฟ|2|ไม่ต้องระบุ|Bill of Lading|
|ทางรถยนต์|3|Received Control No ของ ศ.บ.1|Item No ของ ศ.บ.1 ส่วนรายการ|
|คนเดินทางบก|3|Received Control No ของ ศ.บ.1|Item No ของ ศ.บ.1 ส่วนรายการ|
|ทางเครื่องบิน|4|Master Air Waybill|House Air Waybill|
|ทางไปรษณีย์|5|ไม่ต้องระบุ|เลขรายการศุลกากร (Postal No)|
|ทางท่อขนส่งทางบก/ทางสายส่งไฟฟ้า|7|Received Control No ของ ศ.บ.1|Item No ของ ศ.บ.1 ส่วนรายการ|
|ทางเรือที่เข้าออกด่านศุลกากรทางบก|8|Received Control No ของ ศ.บ.1|Item No ของ ศ.บ.1 ส่วนรายการ|
|เรือเล็กทางทะเล สำหรับด่านศุลกากรทางทะเล|8|Received Control No ของ ศ.บ.1|Item No ของ ศ.บ.1 ส่วนรายการ|
|ทางผู้โดยสารนำพาจากอากาศยาน|9|ไม่ต้องระบุ|เลขที่บัญชีสินค้าที่ผู้โดยสารนำพาลงจากอากาศยาน (Passenger Baggage No)|

------------------


รหัสสถานที่นำเข้า
===

**รหัสสถานที่นำเข้า (Discharge Port )**

รหัสสถานที่นำเข้า (Discharge Port ) ให้บันทึกข้อมูลรหัสสถานที่ของศุลกากร ณ ด่านศุลกากร ที่นำของเข้า หรือโรงพักสินค้าหรือที่มั่นคงซึ่งเป็นที่ตรวจและเก็บสินค้าดังกล่าว

**รหัสสถานที่ตรวจปล่อย (Release Port)** ให้บันทึกข้อมูล ดังนี้

1. กรณีตรวจปล่อย ณ ด่านศุลกากร ที่นำของเข้า (First Port) รหัสสถานที่ตรวจปล่อย (Release Port)  ให้บันทึกข้อมูลรหัสสถานที่ตรวจปล่อย (Release Port) เป็นด่านศุลกากร ที่นำของเข้า (First Port)

2. หากประสงค์จะขออนุญาตขนย้ายสินค้าไปตรวจปล่อย ณ สถานที่อื่นนอกจากเขตด่านศุลกากร ที่นำของเข้า (First Port) ให้บันทึกข้อมูล ดังนี้

   - รหัสสถานที่ตรวจปล่อย (Release Port)  ให้บันทึกข้อมูลรหัสสถานที่ตรวจปล่อย (Release Port) เป็น  ด่านศุลกากร ที่นำของเข้า (First Port)  และ
	- ให้บันทึกค่า **"Y" ในช่องขออนุญาตเปิดตรวจนอกสถานที่**  (Inspection request code)
	- หากไม่ติดเงื่อนไขความเสี่ยงระบบจะสั่งการตรวจปล่อยสินค้าโดยไม่ต้องมัดลวด
	- หากติดเงื่อนไขความเสี่ยงระบบจะสั่งการตรวจเป็น “ให้ไปดำเนินการมัดลวด ณ  ด่านศุลกากรที่นำของเข้า” เพื่อนำไปตรวจปล่อยนอกสถานที่ตามที่ระบุข้อมูลไว้ ในช่องรหัสสถานที่ตรวจปล่อยนอกสถานที่ (Outside Release Port)


{{% alert warning %}}

**กรณีติดเงื่อนไขความเสี่ยง**  

ระบบจะสั่งการตรวจเป็น  **_"ให้ไปดำเนินการมัดลวด ณ  ด่านศุลกากร ที่นำของเข้า"_** หากพนักงานศุลกากรผู้มีอำนาจหน้าที่ 
หรือผู้ที่ได้รับมอบหมายเห็นว่าการเปิดตรวจที่ ด่านศุลกากรที่นำของเข้า (First Port) จะเป็นประโยชน์กว่าให้ทำการเปิดตรวจของ ณ ที่นำของเข้าได้

{{% /alert %}}

--------------


เครื่องหมายหีบห่อ
====

**เครื่องหมายและเลขหมายหีบห่อ (Shipping Marks)**

1. เครื่องหมายและเลขหมายหีบห่อ (Shipping Marks) ต้องสำแดงเครื่องหมายและเลขหมายหีบห่อให้ตรงกับความเป็นจริง ซึ่งจะต้องตรงกับใบตราส่งสินค้า โดยให้สำแดง ดังนี้

	- ถ้าเครื่องหมายและเลขหมายหีบห่อเป็นข้อความให้บันทึกเป็นข้อความตามจริง หากเครื่องหมายและเลขหมายหีบห่อมี**ความยาวเกิน 512 ตัวอักษร** *ให้บันทึกเพียง 512 ตัวอักษรได้*
	- ถ้าเครื่องหมายและเลขหมายหีบห่อเป็นข้อความที่เป็น**ภาษาต่างประเทศ** ซึ่งไม่สามารถบันทึกข้อความนั้นได้ เช่น ภาษาจีน ให้ระบุคำว่า **_“PICTURE”_**
	- ถ้าเครื่องหมายและเลขหมายหีบห่อเป็น**รูปภาพ**ให้ระบุคำว่า **_“PICTURE”_**
	
2. กรณี**ผ่อนผันไม่ต้องสำแดงเครื่องหมายและเลขหมายหีบห่อ (Shipping Marks)** ในการจัดทำข้อมูลใบขนสินค้าขาเข้าให้ระบุคำว่า **_“NO SHIPPING MARK”_** แทนได้ สำหรับกรณี ดังต่อไปนี้
   
	- กรณีหีบห่อของใช้ส่วนตัวตาม *ประเภทที่ 5 ภาค 4* แห่งพระราชกำหนดพิกัดอัตราศุลกากร พ.ศ. 2530
	- กรณีหีบห่อ*ของที่ได้รับเอกสิทธิ์* ตามข้อผูกพันที่ประเทศไทยมีต่อองค์การสหประชาชาติตามกฎหมายระหว่างประเทศหรือตามสัญญากับนานาประเทศ 
	- ของที่*มิได้บรรจุหีบห่อ* เช่น รถยนต์ ยางรถยนต์ รางรถไฟ ลวด โลหะเป็นแท่งหรือก้อน กระดาษพิมพ์หนังสือเป็นม้วน กระเบื้อง
	- *ของเหลวบรรจุในขวดใหญ่และมีวัตถุถักหุ้มขวด* เช่น น้ำกรด 
	- *ของที่มาเป็นกอง* เช่น ถ่านหิน
	- ของที่*บรรจุหีบห่อเดียว*
	- ของที่บรรจุใน*หีบห่อที่เป็นมาตรฐานเดียว (Standard Packing)* เช่น ลังไม้ หรือลังกระดาษที่มีขนาดกว้างยาวเท่ากัน ของที่บรรจุมีจำนวนเท่ากัน เช่น นมสด สุรา เบียร์ อาหารปนแป้ง วิทยุ
	- ของที่มาเป็น*ถังเหล็กหรือถังไฟเบอร์ (Drum or Fiber Drum)* ที่มีลักษณะขนาด น้ำหนัก และจำนวนของที่บรรจุเท่ากัน เช่น จุกขวด น้ำยาดับกลิ่น น้ำมันเครื่อง สีทา
	- ของที่บรรจุมาใน*ถุงกระดาษหรือกระสอบ* ที่มีลักษณะขนาด น้ำหนัก และจำนวนของที่บรรจุเท่ากัน เช่น ปุ๋ย แอมโมเนีย แป้ง ข้าวสาลี หิน กากเพชร น้ำตาล 
	- ของที่บรรจุมาใน*หีบโปร่ง (Crate)* เช่น เครื่องยนต์

------


จำนวนและน้ำหนัก
=====

**จำนวนและน้ำหนักของสินค้า**

- จำนวนหีบห่อรวม (Total Package Amount) ให้บันทึกค่าลักษณะหีบห่อตามมาตรฐาน หากสินค้ามีหลายลักษณะรวมกัน ให้ระบุจำนวนหีบห่อรวม
- ลักษณะหีบห่อรวม (Total Package Unit Code) ให้บันทึกค่าลักษณะหีบห่อตามมาตรฐาน UNECE Recommendation 21 หากสินค้ามีหลายลักษณะรวมกัน เช่น กล่อง Roll Drum ให้ระบุหน่วยเป็น **"PK"**
- น้ำหนักสุทธิรวม (Total Net Weight) ต้องมีค่าเท่ากับน้ำหนักสุทธิ (Net Weight) รวมทุกรายการเท่านั้น
- หน่วยของน้ำหนักสุทธิ (Net Weight Unit Code ตามมาตรฐาน UNECE Recommendation 20 มีค่าได้ดังต่อไปนี้
**KGM** – Kilogram , **TNE** – Metric Ton , **GRM** – Gram , **CTM** – Carat 
- น้ำหนักรวม (Total Gross Weight) ต้องมีค่าเท่ากับหรือมากกว่าน้ำหนักสุทธิรวม (Total Net Weight) เท่านั้น สำหรับทางอากาศใช้น้ำหนักตาม D/O 
- หน่วยของน้ำหนักรวม (Total Gross Weight Unit Code) ตามมาตรฐาน UNECE Recommendation 20  มีค่าได้ดังต่อไปนี้
**KGM** – Kilogram,  **TNE** – Metric Ton ,  **GRM** – Gram , **CTM** – Carat 

------

ต้องการให้ตรวจสอบข้อมูล
====

**ต้องการให้ตรวจสอบข้อมูลใบขนสินค้า (Assessment Request Code)**

หรือชื่อเรียกอย่างเป็นทางการตามกรมศลกากรคือ **_"Assessment Request Code"_** **"มีปัญหาพิกัด ราคา พบพนักงานศุลกากร ที่ ด่านศุลกากร ที่นำเข้า"**

1. กรณีมีปัญหาและต้องการพบพนักงานศุลกากร ณ ด่านศุลกากรที่นำของเข้า 
	- ในเรื่องปัญหาพิกัดศุลกากร อัตราศุลกากร ราคาศุลกากร 
	- ในเรื่องที่ต้องแจ้งความไว้ต่อพนักงานศุลกากรก่อนการส่งมอบว่าจะยื่นคำขอคืนเงินอากร และได้มีการแจ้งเหตุผลไว้ในช่อง หมายเหตุ **"Remark"** แล้ว

2. **กรณีของนำเข้าเป็นของที่มีลักษณะ ดังต่อไปนี้**
{{% alert note_danger %}}
- ของนำเข้าตามภาค 4 แห่งพระราชกำหนดพิกัดอัตราศุลกากร
- ของเก่าใช้แล้ว
- ของด้อยสภาพ
{{% /alert %}}
3. ในการจัดทำข้อมูลใบขนสินค้าขาเข้าตาม (1) หรือ (2) ให้ระบุค่า _"Y"_ ในช่อง *"Assessment Request Code"* *“มีปัญหาพิกัด ราคา พบพนักงานศุลกากร ที่ด่านศุลกากรที่นำเข้า”*
4. ระบบคอมพิวเตอร์ของศุลกากรจะสั่งการตรวจใบขนสินค้าขาเข้าเป็น *"เปิดตรวจ"*  
5. พบพนักงานศุลกากร ณ หน่วยบริการศุลกากร ที่นำของเข้า เพื่อยื่นหลักฐานหรือเอกสารมาแสดง หรือร้องขอให้พนักงานศุลกากรพิจารณาดำเนินการใด ๆ  

-----


อัตราแลกเปลี่ยน
====

**รหัสสกุลเงินตราและอัตราแลกเปลี่ยน**

## รหัสสกุลเงินตรา (Currency Code) 

- รหัสสกุลเงินตรา (Currency Code) ในส่วน Import Declaration Control ให้บันทึกค่ารหัสสกุลเงินตราตามมาตรฐาน *หากสินค้ามีหลายสกุลเงินตราในใบขนสินค้าให้ใช้รหัสสกุลเงินตราที่มีอัตราแลกเปลี่ยนสูงสุด*
- รหัสสกุลเงินตรา (Currency Code) ในส่วน Import Declaration Control (Invoice) ให้บันทึกค่ารหัสสกุลเงินตราตามมาตรฐาน **หากสินค้ามีหลายสกุลเงินตราในใบขนสินค้าให้ใช้รหัสสกุลเงินตราที่มีอัตราแลกเปลี่ยนสูงสุด**
- รหัสสกุลเงินตรา (Currency) ในส่วน Import Declaration Detail ให้บันทึกค่ารหัสสกุลเงินตราจริงตามมาตรฐาน 

## อัตราแลกเปลี่ยนเงินตรา (Exchange Rate)

-	ให้บันทึกค่าโดยตรวจสอบกับแฟ้มข้อมูลอัตราแลกเปลี่ยนเงินตราขาเข้า 
-	ให้ใช้อัตราแลกเปลี่ยนของสกุลเงินตราที่มีอัตราแลกเปลี่ยนสูงสุด

## หลักการคำนวณราคาของจากเงินตราต่างประเทศเป็นเงินตราไทย

1. การคำนวณราคาของให้เป็นเงินตราไทย ให้ปฏิบัติดังนี้
	- คำนวณตามอัตราแลกเปลี่ยนเงินตราต่างประเทศที่กรมศุลกากรประกาศกำหนด  สำหรับการนำเข้าและการส่งออก 
	- ของที่**นำเข้า** ให้ใช้อัตราแลกเปลี่ยนที่ใช้อยู่ใน *วันนำเข้า*
	-  ของ**ส่งออก**ให้ใช้อัตราแลกเปลี่ยนที่ใช้อยู่ใน *วันที่ออกใบขนสินค้าให้*
2. การประกาศกำหนดอัตราแลกเปลี่ยนเงินตราต่างประเทศ สำนักมาตรฐานพิธีการและราคาศุลกากร จะดำเนินการ ดังนี้
	- พิจารณากำหนดอัตราแลกเปลี่ยนเงินตราต่างประเทศเป็นเงินตราไทย จากข้อมูลของธนาคารแห่งประเทศไทยในรอบ **7 วัน ก่อนวันประกาศ**  โดยใช้**อัตราซื้อสำหรับการส่งออก** และ**อัตราขายสำหรับการนำเข้า**
	- ดำเนินการให้มีการประกาศใช้อัตราแลกเปลี่ยนเงินตราต่างประเทศก่อนสิ้นเดือนไม่น้อยกว่า 7 วัน และมีผลใช้ในเดือนถัดไป หากวันประกาศตรงกับวันหยุดราชการ ให้ประกาศในวันทำการถัดไป
	- กรณีมีการเปลี่ยนแปลงเกี่ยวกับสถานการณ์ทางการเงินหรือในระหว่างเดือน ปรากฏว่าอัตราแลกเปลี่ยนของเงินตราต่างประเทศ เป็นเงินตราไทย**สูงขึ้นหรือลดลงเกินกว่า_ร้อยละ 10_** ของอัตราที่ใช้อยู่อาจประกาศเปลี่ยนแปลงได้ตามความเหมาะสม โดยจะประกาศล่วงหน้าไม่น้อยกว่า 5 วัน ก่อนวันบังคับใช้

{{% alert note %}}
[**ตรวจสอบอัตราแลกเปลี่ยนกรมศุลกากร**](https://ecs-support.github.io/knowledge-center/single-page/reference/exchange_rate.html)
{{% /alert %}}


-------


หลักการรวมรายการสินค้า
===



1. **เลขที่บัญชีราคาสินค้า (Invoice  Number)** ให้ระบุค่าตามจริง กรณีการนำเข้าไม่หมดในครั้งเดียว สามารถใช้เลขที่บัญชีราคาสินค้า ในใบขนสินค้าขาเข้าซ้ำได้อีก

2. **ลำดับรายการในบัญชีราคาสินค้า  (Invoice Item Number)** ให้ระบุค่าตามจริง
	- เพื่อเป็นการแจ้งว่ารายการในใบขนสินค้าขาเข้ารายการนี้มาจาก Invoice Number และ Invoice Item Number ใด
	- ในแต่ละรายการของใบขนสินค้าขาเข้าสามารถใช้ Invoice Number และ Invoice Item Number ซ้ำกันได้ เช่น กรณีใช้สิทธิ BOI, ใช้สิทธิตามมาตรา 29, สุทธินำกลับ

**หลักการรวมเอกสาร Invoice เป็นข้อมูล Import Declaration Detail**

1. สามารถบันทึกข้อมูลรายละเอียดใบขนสินค้าจัดกลุ่มรายการตาม*พิกัดศุลกากร (Tariff Code) และรหัสสถิติสินค้า (Statistical Code)* **เดียวกัน**รวมกันได้ภายใต้เงื่อนไข ดังนี้

   - **ชนิดของภาษาอังกฤษ** (English Description of Goods) และ**ชนิดของภาษาไทย**  (Thai Description of Goods) **เดียวกัน** และ
   - **ราคาต่อหน่วยเงินต่างประเทศ** (Unit Price Foreign) และ**ราคาต่อหน่วยเงินบาท** (Unit Price Baht) **เท่ากัน** และ
   - **รหัสสกุลเงินตรา (Currency)** ตามมาตรฐาน ISO ของแต่ละรายการ**เหมือนกัน** และ
   - **รหัสประเทศกำเนิด (Origin Country)** ตามมาตรฐาน ISO **เดียวกัน** และ
   - **ปีที่ผลิตสินค้า (Product Year)** **เดียวกัน** และ
   - **พิกัดสรรพสามิต** (Excise No) รวมถึง**ปริมาณที่ใช้ในการคำนวณภาษีสรรพสามิต** (Excise Quantity) และ**หน่วยของปริมาณ** (Excise Quantity Unit) ตามมาตรฐาน ISO **เดียวกัน**
   - มี**รหัสสิทธิพิเศษ (Privilege Code)** **เดียวกัน** และมี**ประเภทของข้อมูล** (Nature of Transaction) **เดียวกัน** เช่น 11 = เป็นการค้า , 21 = เป็นของแถม/ไม่มีมูลค่าทางการค้า , 90 = รับจ้างทำของ  เป็นต้น
  
2. ในการจัดทำข้อมูลใบขนสินค้าขาเข้าให้แยกรายการของในส่วน Import Declaration Detail แม้ตามบัญชีราคาสินค้าจะมี Invoice Item Number ซ้ำกัน ในกรณีใช้สิทธิทางภาษีอากรต่างกัน ดังนี้

   - เป็นรายการ**สุทธินำกลับ** (Re- Importation Certificate)
   - เป็นรายการใช้สิทธิ**ส่งเสริมการลงทุน (BOI)**
   - เป็นรายการใช้สิทธิ**คลังสินค้าทัณฑ์บน (BOND)**
   - เป็นรายการใช้สิทธิ**ขอคืนอากรตามมาตรา 29**
   - เป็นรายการใช้สิทธิ**ส่งกลับไปยังต่างประเทศเพื่อขอคืนอากรตามมาตรา 28 (Re-Export)**
   - เป็นการใช้สิทธิ**เขตปลอดอากร (Free Zone : FZ)**
   - เป็นการใช้สิทธิ**เขตประกอบการเสรี (I-EA-T FREEZONE)**
   - เป็นรายการขออนุมัติ**ใบขนสินค้าหลายเที่ยวเรือ (Several)**
   - การใช้สิทธิประโยชน์ **การใช้สิทธิยกเว้นอากร ในกรณีอื่น ๆ (ถ้ามี)**

3. หากมี *เลขที่ใบขนสินค้าที่อ้างถึง* (Reference Declaration Number) และ *รายการในใบขนสินค้าที่อ้างถึง* (Reference Declaration Line Nmber) *ต่างกัน* ให้ **แยกรายการของในส่วน Import Declaration Detail ด้วย**


{{% alert danger %}}
**4. กรณีสินค้าที่นำเข้าเป็น _รถยนต์ เหล้า บุหรี่ ไวน์ ห้ามรวมรายการ_**  
{{% /alert %}}


-----


ราคาของ
===

**ราคาของในการจัดทำข้อมูลใบขนสินค้าขาเข้า**

- ราคาของ CIF เงินต่างประเทศ (CIF Value Foreign) 
- ราคาของ CIF เงินบาท (CIF Value Baht) มีค่าเท่ากับราคาของ CIF เงินต่างประเทศ คูณด้วยอัตราแลกเปลี่ยนเงินตรา

### Total Invoice 

Total Invoice หมายถึง **ยอดเงินรวมของราคาสินค้าตามบัญชีราคาสินค้าเป็นเงินบาท** 
ทุกรายการในใบขนสินค้ารวมกันแล้วสามารถจะเท่ากับหรือไม่เท่ากับ Total Invoice ในส่วนควบคุม ได้ขึ้นอยู่กับ เงื่อนไขการซื้อขาย ตัวอย่างเช่น  ข้อมูลในเอกสารบัญชีราคาสินค้า Total Invoice = 20,000 Term CIF แต่ Unit Price สำแดงราคาเป็น Term FOB โดยให้บันทึกข้อมูลตามจริง ดังนั้น Total Invoice ส่วน Control = Term CIF และ Unit Price ให้ใส่ข้อมูลตาม Term FOB ได้ มีผลให้ จำนวนเงินของแต่ละรายการเงินบาท ตามเอกสาร Invoice  รวมกันทุกรายการ <> Total Invoice ใน Control

### ส่วนลด (Discount) 

1. ที่สามารถหักออกจากราคาซื้อขายได้ ได้แก่
   - ส่วนลดเงินสด  (CASH DISCOUNT)  เป็นส่วนลดที่ผู้ขายลดให้เนื่องจากการชำระเงินเป็นเงินสด หรือชำระเงินภายในระยะเวลาที่กำหนด 
   -  ส่วนลดปริมาณ (QUANTITY DISCOUNT) เป็นส่วนลดที่ผู้ขายลดให้สำหรับการซื้อในปริมาณสูงในช่วงระยะเวลาหนึ่ง 
   - ส่วนลดทางการค้า (TRADE DISCOUNT) เป็นส่วนลดสำหรับการค้าที่แตกต่างกัน เช่น ขายส่ง ขายปลีก หรือผู้บริโภครายสุดท้าย 
	
2. กรณีส่วนลดอื่น ๆ นอกจากข้อ (1) ข้างต้น 
   -  ในการจัดทำข้อมูลใบขนสินค้าขาเข้าให้ระบุค่า **“Y”** ในช่อง **“Assessment request code”** “มีปัญหาพิกัด ราคา พบพนักงานศุลกากร ที่ด่านศุลกากร ที่นำเข้า” 
	- พบพนักงานศุลกากร ณ หน่วยบริการศุลกากรที่นำของเข้า เพื่อยื่นหลักฐานหรือเอกสาร จากผู้ขายมาแสดงให้พนักงานศุลกากรพิจารณาว่ามีเหตุผลเพียงพอและสมควรจะรับส่วนลดนั้นได้หรือไม่ 
	- หากผู้นำของเข้าไม่สามารถยื่นเอกสารหลักฐานหรือเอกสารจากผู้ขายมาแสดง ในขณะการตรวจสอบพิกัด ราคา และของได้ และประสงค์จะนำของออกจากอารักขาศุลกากรไปก่อน  ให้ผู้นำของเข้าวางเงินเพิ่มเติมเป็นประกัน ให้ครบจำนวนสูงสุดของอากรที่พึงต้องเสีย
	- พนักงานศุลกากร หน่วยบริการ จะเสนอผู้อำนวยการสำนักงานศุลกากรพิจารณาอนุมัติ หรือนายด่านศุลกากร หรือผู้ที่ได้รับมอบหมาย เพื่อขอหักส่วนลดหรือขอวางประกันแล้วแต่กรณี
	 
3. กรณีผู้นำของเข้าไม่มีหลักฐานหรือเอกสารอื่นจากผู้ขายมาแสดง ให้กำหนดราคาศุลกากรโดย _**ไม่มีส่วนลด**_

### ค่านายหน้า

**ค่าบำเหน็จตัวแทนจากการขายและค่านายหน้า**

1. ค่าบำเหน็จตัวแทนจากการขาย (Selling Commission) หมายถึง ผลตอบแทนที่เป็นตัวเงินที่ผู้ขาย จ่ายให้แก่บุคคลหรือนิติบุคคลผู้เป็นตัวแทนของตนในการขายของที่นำเข้า ทั้งนี้ ไม่รวมถึงค่าบำเหน็จตัวแทนจากการซื้อ (Buying Commission)

2. ค่านายหน้าหรือค่าคนกลาง (Brokerage) หมายถึง ผลตอบแทนที่เป็นตัวเงินที่ผู้ขายและหรือผู้ซื้อจ่ายให้แก่ บุคคลหรือนิติบุคคลผู้เป็นตัวกลางในการติดต่อซื้อขายจนสำเร็จ ค่าธรรมเนียมหรือค่านายหน้าเป็นผลตอบแทนที่เกี่ยวข้องกับ “คนกลาง” ซึ่งทำงานโดยอิสระไม่ใช่ลูกจ้างหรือพนักงานของผู้ซื้อหรือผู้ขาย 

3. ในการจัดทำข้อมูลใบขนสินค้าขาเข้า
	3.1 ในกรณีที่ผู้นำของเข้ามีหลักฐานการชำระค่าบำเหน็จตัวแทนจากการขาย ให้นำมารวมไว้เป็นราคาศุลกากร
	
	3.2 กรณีไม่มีหลักฐานการชำระค่าบำเหน็จตัวแทนหรือค่านายหน้า หรือหลักฐานการซื้อขายของผู้นำของเข้า ให้บวกเพิ่มขึ้นร้อยละ 3 ของราคาซื้อขายตามเงื่อนไขการส่งมอบที่ระบุไว้ใน Invoice สำหรับกรณี ดังต่อไปนี้ 
		- บัญชีราคาสินค้าระบุชื่อผู้นำของเข้าและผู้ซื้อเป็นคนละรายกัน 
		- ใบตราส่งสินค้า (Bill of Lading:B/L) หรือบัญชีราคาสินค้า (Invoice) สำแดง Sold To และ Ship To เป็นชื่อคนละบริษัท
		- ใบตราส่งสินค้า (Bill of Lading:B/L) หรือบัญชีราคาสินค้า (Invoice) สำแดง Consignee เป็นชื่อผู้นำเข้าแต่ Notify Party เป็นชื่ออีกบริษัทหนึ่ง ยกเว้นกรณีเป็นชื่อธนาคาร หรือตัวแทนเรือ หรือผู้รับจัดการขนส่ง
		- มีการชำระเงินผ่านบุคคลที่สาม เว้นแต่ กรณีบริษัทในเครือหรือบริษัทที่มีธุรกิจที่เกี่ยวเนื่องหรือมีความสัมพันธ์ทางธุรกิจการค้าระหว่างกัน ซึ่งได้มอบหมายให้ศูนย์บริหารเงินทำหน้าที่บริหารจัดการเงินตราต่างประเทศแทนตน
		- มีบุคคลหลายฝ่ายเกี่ยวข้องในการซื้อขาย
		
	3.3 กรณีตามข้อ (3.2) หากผู้นำของเข้ายืนยันว่าไม่มีการชำระค่าบำเหน็จตัวแทนหรือ
ค่านายหน้า หรือมีแต่ได้มีการรวมไว้เป็นส่วนหนึ่งของราคาแล้ว 
		-  ในการจัดทำข้อมูลใบขนสินค้าขาเข้าให้ระบุค่า *“Y”* ในช่อง *“Assessment Request Code”* “มีปัญหาพิกัด ราคา พบพนักงานศุลกากร ที่ด่านศุลกากรที่นำเข้า” 
		- พบพนักงานศุลกากร ณ หน่วยบริการศุลกากรที่นำของเข้า เพื่อยื่นหลักฐานหรือเอกสารจากผู้ขายมาแสดงให้พนักงานศุลกากรพิจารณาว่า การซื้อขายไม่มีการชำระค่าบำเหน็จตัวแทนจากการขาย หรือมีแต่นำมารวมไว้เป็นราคาศุลกากรแล้ว

### ค่าสิทธิ

**ค่าสิทธิและค่าธรรมเนียมใบอนุญาต (Royalties and License Fees)**

1. ค่าสิทธิและค่าธรรมเนียมใบอนุญาตจะต้องนำมารวมไว้เป็นราคาศุลกากร 
2. ในกรณีที่ค่าสิทธิและค่าธรรมเนียมใบอนุญาตนั้นมีความเกี่ยวข้องกับของที่นำเข้า ซึ่งผู้ซื้อต้องชำระโดยทางตรงหรือทางอ้อม อันเนื่องจากเป็นเงื่อนไขของการขายของที่นำเข้าเท่าที่ค่าสิทธิ และค่าธรรมเนียมใบอนุญาตนั้น ยังไม่ได้รวมไว้ในราคาที่ชำระจริงหรือราคาที่จะต้องชำระในการนำค่าสิทธิ และค่าธรรมเนียมใบอนุญาตมารวมไว้ในราคาที่ชำระจริงหรือราคาที่จะต้องชำระ
3. ในการจัดทำข้อมูลใบขนสินค้าขาเข้าให้ระบุค่า *“Y”* ในช่อง *“Assessment Request Code”* “มีปัญหาพิกัด ราคา พบพนักงานศุลกากร ที่ด่านศุลกากร ที่นำเข้า”
4. กรณีมีเอกสารสัญญา ข้อตกลง ข้อผูกพัน หรือหลักฐานอื่นอันเกี่ยวกับค่าสิทธิและค่าธรรมเนียมใบอนุญาต ระบุค่าสิทธิและค่าธรรมเนียมใบอนุญาตอย่างชัดเจนและสามารถคำนวณได้ ให้นำค่าสิทธิ และค่าธรรมเนียมใบอนุญาตนั้นมารวมไว้เป็นราคาศุลกากร
5. กรณีมีเอกสารสัญญา ข้อตกลง ข้อผูกพัน หรือหลักฐานอื่นอันเกี่ยวกับค่าสิทธิและค่าธรรมเนียมใบอนุญาต ระบุค่าสิทธิและค่าธรรมเนียมใบอนุญาตอย่างชัดเจน แต่ยังไม่สามารถคำนวณได้ในขณะจัดทำข้อมูลใบขนสินค้าขาเข้า 
	- ให้ผู้นำของเข้าประมาณการค่าสิทธิ ที่ต้องชำระสำหรับแต่ละรอบบัญชี โดยใช้ฐานค่าสิทธิที่ยังมิได้หักภาษี ณ ที่จ่ายของรอบบัญชีที่ผ่านมา นำมาคาดการณ์การขายในรอบบัญชีปัจจุบันว่าน่าจะมียอดขายเป็นจำนวนเท่าใด เพื่อนำมาคำนวณหาประมาณการค่าสิทธิที่จะต้องชำระสำหรับรอบบัญชีนี้ โดยคำนวณเป็นอัตราร้อยละของราคา CIF แล้วนำไปบวกเพิ่มในราคา CIF เป็นราคาศุลกากร 
	-  ในการจัดทำข้อมูลใบขนสินค้าขาเข้าให้ระบุค่า “หากชำระอากรเกินประสงค์จะขอคืนอากร” ในช่อง *“Remark”*
6. กรณีที่ผู้นำของเข้าทราบว่ามีค่าสิทธิ แต่ไม่สามารถคำนวณค่าสิทธิได้ หรือสัญญาซื้อขายระบุ
ค่าสิทธิไว้ไม่ชัดเจน 
   - ให้ผู้นำของเข้าวางประกันเพิ่มโดยคำนวณค่าสิทธิที่จะต้องวางประกันจากยอดขายสุทธิของรอบบัญชีที่ผ่านมา
   -  ในการจัดทำข้อมูลใบขนสินค้าขาเข้าให้ระบุค่า **“หากชำระอากรเกินประสงค์จะขอคืนอากร”** ในช่อง *“Remark”* 
7. กรณีที่มีการชำระค่าสิทธิในกรณีอื่น ๆ 
	-  ในการจัดทำข้อมูลใบขนสินค้าขาเข้าให้ระบุค่า *“มีค่าสิทธิ หากชำระอากรเกินประสงค์จะขอคืนอากร”*	
	-  พบพนักงานศุลกากร ณ หน่วยบริการศุลกากรที่นำของเข้า เพื่อยื่นหลักฐาน หรือเอกสารมาแสดงให้พนักงานศุลกากร พิจารณากำหนดวงเงินประกัน 
8. ให้ผู้นำของเข้ายื่นใบสรุปยอดรวมค่าสิทธิต่อหน่วยงานบริการ ณ ด่านศุลกากรที่นำของเข้า **ภายใน 30 วัน** นับแต่วันครบงวดการชำระค่าสิทธิ 
9. พนักงานศุลกากร จะดำเนินตรวจสอบและประเมินราคาใหม่และบันทึกผลรายละเอียดของ
การประเมินราคาและค่าภาษีอากรที่ขาดหรือเกินไว้ในใบขนสินค้าขาเข้า โดยจัดทำข้อมูล Reassessment
10. กรณีชำระค่าภาษีอากรไว้ขาด ให้ดำเนินการออกแบบแจ้งการประเมินอากรขาเข้าภาษีสรรพสามิตและภาษีมูลค่าเพิ่ม (แบบ กศก.115) และแจ้งให้ผู้นำของเข้าชำระค่าภาษีอากรพร้อมเงินเพิ่มให้ครบถ้วน
11. กรณีชำระค่าภาษีอากรไว้เกิน ให้ส่งเรื่องไปยังหน่วยงานที่มีหน้าที่พิจารณาคืนเงินอากร พิจารณาดำเนินการต่อไป
12. การดำเนินงานในการประเมินอากรใหม่ กรณีอากรเกินหรืออากรขาดไม่ต้องส่งเรื่องให้หน่วยงานคดี พิจารณาความผิดกับผู้นำของเข้า

### ค่าใช้จ่าย ค่าจัดการต่าง ๆ

**ค่าประกันภัย ค่าขนส่งของ ค่าขนของลง ค่าขนของขึ้น หรือ ค่าจัดการต่าง ๆ**

1. กรณีบัญชีราคาสินค้า (Invoice) รายใดไม่มี*ค่าประกันภัย (Insurance)* หรือไม่มีเอกสารหลักฐานการจ่ายค่าประกันภัยให้บวกค่าประกันภัยขึ้นอีก*ร้อยละ 1* ของราคา FOB

2. กรณีบัญชีราคาสินค้า (Invoice) รายใดไม่มี*ค่าขนส่งของ (Freight)* หรือไม่มีเอกสารหลักฐานการจ่ายค่าขนส่งของให้ดำเนินการดังนี้

	2.1 การนำเข้าทางเรือและทางบกให้บวกค่าขนส่งเพิ่มขึ้นอีก*ร้อยละ 10* ของราคา FOB

	2.2 การนำเข้าทางอากาศยานให้บวกค่าขนส่งทางอากาศยานเข้ากับราคาของ และ  
ค่าประกันภัย เป็นเกณฑ์ในการคำนวณค่าภาษีอากรดังนี้

	- ให้ใช้ค่าขนส่งตามที่ปรากฏในต้นฉบับ HAWB  (House Air Waybill) จากท่าต้นทางบรรทุก ซึ่งได้รับการรับรองจากบริษัทผู้ดำเนินการคลังสินค้า อนุมัติ
	- หากไม่ปรากฏค่าขนส่งในต้นฉบับ HAWB หรือไม่มีต้นฉบับ HAWB ให้ใช้ค่าขนส่งที่ปรากฏใน MAWB  (Master Air Waybill)
	- หากไม่ปรากฏค่าขนส่งของในต้นฉบับ HAWB หรือไม่มีต้นฉบับ HAWB หรือไม่ปรากฏค่าขนส่งของใน MAWB ให้ใช้อัตราเฉลี่ยค่าขนส่งของตาม Full IATA Rate ตามหนังสือ The Thai Cargo Tariff
	- ค่าขนส่งของสำหรับของเร่งด่วน ไม่ว่าจะนำเข้าโดยมีผู้โดยสารนำพาหรือไม่ก็ตาม ค่าระวางบรรทุกที่ใช้ในการคำนวณเงินอากร  ให้ใช้ตามที่ปรากฏในบัญชีราคาสินค้า  หรือหลักฐานการจ่ายค่าขนส่งของดังกล่าว หากไม่ปรากฏค่าระวางบรรทุก ในบัญชีราคาสินค้า หรือหลักฐานการจ่ายค่าขนส่งของดังกล่าว  ให้ใช้*อัตราเฉลี่ยค่าขนส่งของตาม ZONE* ที่กรมศุลกากร อนุมัติให้ใช้สำหรับสินค้าเร่งด่วนเป็นเกณฑ์ในการคำนวณค่าภาษีอากร
	- ของที่นำเข้าทางอากาศยาน แต่มีบัญชีราคาสินค้า (INVOICE) สำแดงราคารวม  ค่าขนส่งทางอากาศยานเท่ากับ ราคารวมค่าขนส่งที่นำเข้าทางเรือ ในกรณีเช่นนี้ การกำหนดราคาให้หักค่าขนส่งทางเรือออกเสียจากราคาดังกล่าว แล้วบวกค่าขนส่งทางอากาศยานที่ผู้ขายหรือผู้ส่งออกได้ชำระไป หากไม่ทราบ ค่าขนส่งทางเรือที่จะคำนวณหักออกได้ ให้หักค่าขนส่งของทางเรือออกในอัตรา *ร้อยละ 10* ของราคาของ

	2.3 การนำเข้าทางไปรษณีย์ ให้บวกค่าขนส่งตามอัตราไปรษณียากร สำหรับพัสดุไปรษณีย์ระหว่างประเทศของบริษัทไปรษณีย์ไทย จำกัด ที่ใช้อยู่ในขณะนำเข้า

3. บัญชีราคาสินค้า (INVOICE) ที่ยังไม่รวมค่าขนของลง ค่าขนของขึ้น หรือค่าจัดการต่าง ๆ ที่เกี่ยวเนื่องกับการขนส่งของมายังด่านศุลกากรที่นำของเข้า  แต่ข้อตกลงการส่งมอบของได้กำหนดค่าใช้จ่ายต่าง ๆ  ไว้ ให้นำค่าใช้จ่ายดังกล่าวบวกราคาซื้อขายตามเอกสารหลักฐานที่มีการชำระจริง

4. กรณีบัญชีราคาสินค้า (INVOICE) เป็นราคา *EXW (Ex-Works), FCA (Free Carrier), FAS (Free Alongside Ship)* หากปรากฏว่า ไม่มีเอกสารหลักฐานมายื่นแสดง ต้องบวกเพิ่มขึ้นอีก*ร้อยละ 3* ของ**ราคา EXW, FCA, FAS** โดยให้ถือเป็นราคา FOB

------------

Incoterms
====

**Incoterms (International Commercial Terms)** เป็นข้อกำหนดการส่งมอบสินค้า (Term of Shipment) ระหว่างผู้ซื้อกับผู้ขายที่เป็นสากล ซึ่งกำหนดขึ้นโดยสภาหอการค้านานาชาติ (International Chamber of Commerce) ได้มีการประชุมบรรดาสมาชิกสภาหอการค้าระหว่างประเทศ **ทุก 10 ปี** เพื่อวางหลักเกณฑ์ข้อตกลงในการส่งมอบสินค้าระหว่างประเทศ เริ่มใช้ในปี ค.ศ. 1963 ฉบับปัจจุบันปรับปรุงแก้ไขเมื่อ ค.ศ. 2010 ประกาศใช้เมื่อ 1 มกราคม ค.ศ. 2011 เพื่อให้กฎเกณฑ์ดังกล่าวสอดคล้องกับหลักปฏิบัติทางการค้าระหว่างประเทศและในประเทศในปัจจุบัน โดยกําหนดให้ขอบเขตของ Incoterms @ 2010 จํากัดอยู่เฉพาะเรื่องที่เกี่ยวข้องกับสิทธิและหน้าที่ของคู่สัญญาซื้อขาย ในเรื่องการสส่งมอบสินค้าที่ขาย ว่าโดยนัยของสินค้า **ที่จับต้องได้** (Tangible Goods) เท่านั้น ไม่รวมถึง **ที่จับต้องไม่ได้**

![](https://github.com/ecs-support/knowledge-center/raw/master/img/incoterm.jpg)



ข้อตกลงการส่งมอบของในทางการค้าระหว่างประเทศ (International Commercial Terms : Incoterms) ข้อตกลงการส่งมอบของในทางการค้าระหว่างประเทศ  เป็นข้อตกลงที่กำหนดโดยหอการค้าระหว่างประเทศ เพื่อใช้แปลความข้อตกลงการค้าต่างประเทศ ให้เกิดความเข้าใจในหน้าที่และความรับผิดชอบระหว่างผู้ซื้อและผู้ขาย ประกอบด้วยข้อตกลง 4 กลุ่ม จำนวน 11 ข้อตกลง ดังต่อไปนี้

![INCOTERMS 2010](https://github.com/yosarawut/WorkingArea/raw/master/KnowledgeCenter/e-Customs/img/incoterms-2010-infographic-1024x814.jpg)

## Group E

**Group E (การออกจากสถานที่)**

### EXW
(1) **EXW** (…….name Point within the place of Seller) ย่อจากคำว่า **“Ex Works”** เงื่อนไข
การส่งมอบนี้ ผู้ขายจะสิ้นสุดภาระการส่งมอบสินค้าตามสัญญาก็ต่อเมื่อ ผู้ขายได้จัดให้สินค้าพร้อมสำหรับ
การส่งมอบ ณ สถานที่ของผู้ขายเอง (Delivery point) โดยผู้ขายมิต้องรับผิดชอบในการขนสินค้าขึ้นยานพาหนะ ไม่ต้องทำพิธีการส่งออก (Customs Clearance) ค่าใช้จ่ายต่าง ๆ ในการขนสินค้า (Transport) จากสถานที่ของผู้ขายไปยังจุดหมายปลายทาง และความเสี่ยงภัยต่าง ๆ เป็นของผู้ซื้อ 

## Group F 

**Group F (การขนส่งหลักไม่ถูกจ่ายโดยผู้ขาย)**

### FCA

(2) **FCA** (……..name Point within the Place of Shipment) ย่อจากคำว่า **“Free Carrier”** เงื่อนไขการส่งมอบนี้ ผู้ขายจะสิ้นสุดภาระการส่งมอบสินค้าตามสัญญาก็ต่อเมื่อ ผู้ขายได้ส่งมอบสินค้าให้กับ
ผู้รับขนส่งที่ระบุโดยผู้ซื้อ ณ สถานที่ของผู้รับขนส่งที่เมืองท่าต้นทาง ผู้ขายจะต้องทำพิธีการส่งออก (Customs Clearance) รับผิดชอบค่าใช้จ่ายในการขนส่งสินค้าและความเสี่ยงภัยระหว่างการขนส่งจากสถานที่ของผู้ขายจนกระทั่งถึงสถานที่ของผู้รับขนส่งรายแรก (Delivery point) ส่วนค่าใช้จ่ายต่าง ๆ ในการขนสินค้าและความเสี่ยงภัยต่าง ๆ จากสถานที่ขนส่งสินค้าที่ประเทศต้นทาง ไปยังจุดหมายปลายทาง เป็นของผู้ซื้อ 

### FAS
(3) **FAS** (…….name Port of Shipment) ย่อจากคำว่า **“Free Alongside Ship”** เงื่อนไขการส่งมอบนี้ ผู้ขายจะสิ้นสุดภาระการส่งมอบสินค้าตามสัญญาก็ต่อเมื่อ ผู้ขายได้นำสินค้าไปยังกาบเรือ ณ ท่าเรือต้นทางที่ระบุไว้ (Delivery point) ส่วนค่าใช้จ่ายในการนำของขึ้นเรือ ค่าใช้จ่ายในการขนส่งสินค้าความเสี่ยงภัยในการนำของขึ้นเรือและระหว่างการขนส่ง เป็นภาระของผู้ซื้อในทันทีที่สินค้าถูกส่งมอบไปยังกาบเรือ ผู้ขายเป็นผู้ทำพิธีการส่งออกและรับผิดชอบค่าใช้จ่ายในการทำพิธีการส่งออก รวมทั้งการขอใบอนุญาตส่งออกตลอดจนค่าภาษีอากรส่งออก 

### F.O.B.
(4) **F.O.B.** (…….name Port of Shipment) ย่อมาจากคำว่า **“Free on Board”** เงื่อนไขการส่งมอบนี้ ผู้ขายจะสิ้นสุดภาระการส่งมอบสินค้าตามสัญญาก็ต่อเมื่อ ผู้ขายได้ส่งมอบสินค้าข้ามกาบเรือขึ้นไปบนเรือสินค้า ณ ท่าเรือต้นทางที่ระบุไว้  (Delivery point) ผู้ขายเป็นผู้รับผิดชอบการทำพิธีการส่งออกด้วย ส่วนค่าใช้จ่ายในการขนส่งสินค้า และค่าใช้จ่ายอื่น ๆ รวมทั้งความเสี่ยงภัยในการขนส่งสินค้าเป็นภาระของผู้ซื้อในทันทีที่ของผ่านกาบระวางเรือไปแล้ว 

## Group C

**Group C (การขนส่งหลักถูกจ่ายโดยผู้ขาย)**

### CFR
(5) **CFR** (……name Port of Destination) ย่อมาจากคำว่า **“Cost and Freight”** เงื่อนไขการส่งมอบนี้ ผู้ขายจะสิ้นสุดภาระการส่งมอบสินค้าตามสัญญาก็ต่อเมื่อ ผู้ขายได้ส่งมอบสินค้าข้ามกาบเรือขึ้นไปบนเรือสินค้า (Delivery point) ผู้ขายเป็นผู้รับผิดชอบในการทำพิธีการส่งออก และจ่ายค่าระวางขนส่งสินค้า ส่วนค่าใช้จ่ายอื่น ๆ รวมทั้งความเสี่ยงภัยในการขนส่งสินค้าเป็นภาระของผู้ซื้อในทันทีที่ของผ่านกาบระวางเรือไปแล้ว 

### CIF
(6) **CIF** (…….name Port of Destination) ย่อมาจากคำว่า **“Cost, Insurance and Freight”** เงื่อนไขการส่งมอบนี้ ผู้ขายจะสิ้นสุดภาระการส่งมอบสินค้าตามสัญญาก็ต่อเมื่อ ผู้ขายได้ส่งมอบสินค้าข้ามกาบเรือขึ้นไปบนเรือสินค้า ผู้ขายเป็นผู้รับผิดชอบในการทำพิธีการส่งออก จ่ายค่าระวางเรือ และค่าประกันภัยขนส่งสินค้า เพื่อคุ้มครองความเสี่ยงภัยในการขนส่งสินค้าจนถึงมือผู้ซื้อให้แก่ผู้ซื้อด้วย 

### CPT
(7) **CPT** (……name Point within the Place of Destination) ย่อจากคำว่า **“Carriage Paid To”** เงื่อนไขการส่งมอบนี้ ผู้ขายจะสิ้นสุดภาระการส่งมอบสินค้าตามสัญญาก็ต่อเมื่อ ผู้ขายได้ส่งมอบสินค้าให้ผู้รับขนส่งที่ระบุโดยผู้ซื้อ ณ สถานที่ของผู้รับขนส่งสินค้าที่เมืองท่าต้นทาง ผู้ขายเป็นผู้รับผิดชอบในการทำพิธีการส่งออกและจ่ายค่าระวางขนส่งสินค้า ส่วนค่าใช้จ่ายอื่น ๆ รวมทั้งความเสี่ยงภัยในการขนส่งเป็นภาระของผู้ซื้อในทันทีที่สินค้าถูกส่งมอบให้แก่ผู้รับขนส่งสินค้าที่เมืองท่าต้นทาง 

### CIP
(8) **CIP** (………name Point within the Place of Destination) ย่อจากคำว่า **“Carriage and Insurance Paid To”** เงื่อนไขการส่งมอบนี้ ผู้ขายจะสิ้นสุดภาระการส่งมอบสินค้าตามสัญญาก็ต่อเมื่อ ผู้ขายได้ส่งมอบสินค้าให้ผู้รับขนส่งที่ระบุโดยผู้ซื้อ ณ สถานที่ของผู้รับขนส่งสินค้าที่เมืองท่าต้นทาง ผู้ขายเป็นผู้รับผิดชอบในการทำพิธีการส่งออก จ่ายค่าระวางขนส่งสินค้า และค่าประกันภัยขนส่งสินค้า เพื่อคุ้มครองความเสี่ยงภัยใน การขนส่งสินค้าจนถึงมือผู้ซื้อให้แก่ผู้ซื้อด้วย 

## Group D

**Group D (การมาถึง)**

### DAT
(9)  **DAT** (………name Point within the Place of Destination) ย่อจากคำว่า **“Delivered At Terminal”** เป็นเทอมใหม่ *แทน DEQ (Delivered Ex Quay) DAT* สามารถใช้กับการขนส่งแบบใดก็ได้รวมทั้งใช้ได้กับการขนส่งที่มากกว่าหนึ่งรูปแบบในการขนส่ง (Multi Modern Transport) สำหรับการส่งมอบสินค้านั้น ถือว่าผู้ขายได้ส่งมอบสินค้า เมื่อมีการขนถ่ายสินค้าลงจากยานพาหนะที่บรรทุก ไปไว้ยังที่ที่ผู้ซื้อจัดไว้ ณ อาคารขนถ่ายสินค้า ในท่าเรือ หรือปลายทางตามที่ระบุไว้ ผู้ขายรับความเสี่ยงทั้งหมดที่เกี่ยวกับการนําสินค้าไปถึงและการขนถ่าย

### DAP
(10) **DAP** (………name Point within the Place of Destination) ย่อจากคำว่า **“Delivered At Piace”** เป็นเทอมใหม่*แทน DAF (Delivered At Frontier), DES (Delivery Ex Ship), DEQ (Delivered Ex Quay) และ DDU (Delivered Duty Unpaid)* ซึ่งทางหอการค้านานาชาติเห็นว่า เทอมเดิมทั้งสี่เทอมดังกล่าวค่อนข้างคล้ายกันมาก แตกต่างกันเพียงเล็กน้อย จึงยุบรวมกันเพื่อให้เกิดความสะดวกยิ่งขึ้น และตามข้อมูลเบื้องต้น ผู้ขายตามเทอม DAP จะต้องรับผิดชอบในค่าใช้จ่ายต่าง ยกเว้นค่าภาษีและพิธีการนำเข้า และต้องรับความเสี่ยงภัย จนสินค้าถึงจุดหมายปลายทาง ผู้ขายต้องปฏิบัติพิธีการเพื่อการส่งออก แต่ไม่มีภาระหน้าที่ปฏิบัติพิธีการเพื่อการนําเข้า ชําระอากรขาเข้าใด ๆ หรือดําเนินการปฏิบัติพิธีการศุลกากรนําเข้าใด ๆ

### DDP
(11)  **DDP** (………name Point within the Place of Destination) ย่อจากคำว่า **“Delivered Duty Paid”** เงื่อนไขการส่งมอบนี้ ผู้ขายจะสิ้นสุดภาระการส่งมอบสินค้าตามสัญญาก็ต่อเมื่อ ผู้ขายได้จัดให้สินค้าพร้อมส่งมอบ ณ สถานที่ปลายทางของผู้ซื้อ ซึ่งผู้ขายเป็นผู้รับผิดชอบการทำพิธีการส่งออก จ่ายค่าระวางขนส่งสินค้า ค่าประกันภัยขนส่งสินค้า และเป็นผู้รับผิดชอบ ค่าใช้จ่ายอื่น ๆ รวมทั้งค่าใช้จ่ายในการนำของลงจากเรือและค่าขนส่งสินค้าไปยังสถานที่ที่ผู้ซื้อระบุไว้ จนกระทั่งสินค้าพร้อมส่งมอบ ณ สถานที่ปลายทาง ผู้ขายต้องเป็นผู้ดำเนินพิธีการนำเข้าสินค้าให้แก่ผู้ซื้อและเป็นผู้จ่ายค่าภาษีนำเข้าแทนผู้ซื้อด้วย

-----------------

# ภาค 4 

![การยกเว้นอากรตามภาค 4](http://th.customs.go.th/data_files/1607131431341649716888.png)


## 1 ภาค 4 รายการสุทธินำกลับ
  
ของที่ส่งออกรวมทั้งของที่ส่งกลับออกไป ซึ่งนำกลับเข้ามา *ภายในหนึ่งปีโดยไม่เปลี่ยนแปลงลักษณะหรือรูปแต่ประการใด* และในเวลาที่ส่งออกนั้นได้รับใบสุทธิสำหรับนำกลับเข้ามาแล้วได้รับยกเว้นอากร  ให้ผู้ขอยกเว้นอากร จัดทำและส่งข้อมูลใบขนสินค้าขาเข้า โดยระบุค่าดังนี้  
{{% alert note %}}
- ระบุ Re - Importation Certificate = Y ที่ส่วนรายการในใบขนสินค้า  	
- การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า  
- ระบุ Import Tariff = **1PART4**
- ระบุ Privilege Code = ตามสิทธิ ณ ขณะนำเข้า  
- อัตราอากร ใช้ Tariff Code และ Tariff Sequence
- อากร ยกเว้น (บันทึก Exemption Rate = 100%)
- VAT ยกเว้น (บันทึก Exemption Rate = 100%)
- บันทึกเลขที่ใบขนสินค้าขาออกและรายการที่ของใบขนสินค้าขาออกที่อ้างถึง
{{% /alert %}}
{{% alert danger %}}
- **มูลค่าการนำเข้า CIF = _ค่าของ_**
{{% /alert %}}


## 2 ภาค 4 รายการนำกลับไปซ่อม  

ของที่นำเข้ามาในประเทศไทยซึ่งได้เสียอากรไว้ครบถ้วนแล้ว และภายหลัง**ส่งกลับออกไปซ่อม ณ ต่างประเทศ หากนำกลับเข้ามาภายในหนึ่งปี**หลังจากที่ได้รับใบสุทธิสำหรับนำกลับเข้ามาซึ่งได้ออกให้ในขณะที่ได้ส่งออกแล้ว ได้รับยกเว้นอากร

ของที่ได้รับยกเว้นอากรตามประเภทนี้ **ให้ได้รับยกเว้นเพียงเท่าราคาหรือปริมาณ แห่งของเดิมที่ส่งออกไปเท่านั้น สำหรับราคาหรือปริมาณที่เพิ่มขึ้นเนื่องจากการซ่อม ให้เสียอากรตามพิกัดอัตราอากรของของเดิมที่ส่งออกไปซ่อม โดยคำนวณจากราคาหรือปริมาณที่เพิ่มขึ้น ทั้งนี้ไม่รวมค่าใช้จ่ายในการขนส่งและการประกันภัย** ให้ผู้ขอยกเว้นอากรจัดทำและส่งข้อมูลใบขนสินค้าขาเข้า โดยระบุค่าดังนี้
{{% alert note %}}
- ระบุ Re - Importation Certificate = Y ที่ส่วนรายการในใบขนสินค้า
- การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า
- ระบุ Import Tariff = **2PART4**
- ระบุ Privilege Code =  000  (ใช้อัตราอากรที่ลดหย่อนเป็นการทั่วไปเท่านั้น)
- อัตราอากร ใช้ Tariff Code และ Tariff Sequence
- อากร ชำระตามปกติ
- VAT ชำระตามปกติ
- บันทึกเลขที่ใบขนสินค้าขาออกและรายการที่ของใบขนสินค้าขาออกที่อ้างถึง
{{% /alert %}}
{{% alert danger %}}
- **มูลค่าการนำเข้า  CIF = _ค่าซ่อม_**
{{% /alert %}}

## 3 ภาค 4 สิทธิทัณฑ์บนนำเข้าชั่วคราว  

ของนำเข้ามาพร้อมกับตนหรือนำเข้ามาเป็นการชั่วคราว และจะส่งกลับออกไปภายใน*ไม่เกิน  6 เดือน* นับตั้งแต่วันที่นำเข้ามา ได้รับยกเว้นอากร ให้ผู้ขอยกเว้นอากรจัดทำและส่งข้อมูลใบขนสินค้าขาเข้า โดยระบุค่าดังนี้
{{% alert note %}}
- ระบุ Import Tariff = **3PART4**
- ระบุ Privilege Code = ตามสิทธิ ณ ขณะนำเข้า 
- อัตราอากร ใช้ Tariff Code และ Tariff Sequence 
- อากร ยกเว้น (บันทึก Exemption Rate = 100%)
- VAT ยกเว้น (บันทึก Exemption Rate = 100%)
{{% /alert %}}

การกำหนดค่าวางเงินประกัน **_(วางประกันที่ด่านศุลกากร ไม่ต้องบันทึกในโปรแกรม)_**

- *ให้วางเป็นสัญญาประกันทัณฑ์บนเพื่อการปฏิบัติพิธีการ*
- คำนวณจาก ค่าภาษีอากรอันพึงจะต้องชำระตามปกติ แล้วคำนวณเงินเพิ่มอีกร้อยละ 20 ของเงินภาษีอากรที่ได้ประเมินไว้ และรวมกำหนดเป็นเงินประกัน 

ให้ยื่นคำร้องต่อหน่วยงานศุลกากร *ณ ด่านศุลกากร ที่นำของเข้า* โดยระบุเลขที่ใบขนสินค้าขาเข้า ที่ของใช้สิทธิตามประเภทที่ 3 ภาค 4 เพื่อตรวจสอบการใช้สิทธิในการนำของที่นำเข้ามาเป็นการชั่วคราว และจะต้องแสดงหลักฐานให้เป็นที่พอใจว่า นำเข้ามาใช้ประโยชน์ในกิจการตามที่ระบุไว้ ตามพิกัดอัตราศุลกากรแต่ละประเภท

{{% alert note %}}
*"การวางเป็นสัญญาประกันทัณฑ์บนเพื่อการปฏิบัติพิธีการ"* 

โดยให้คำนวณเงินเพิ่มอีกร้อยละ 20 ของเงินภาษีอากรที่ได้ประเมินไว้  การวางประกันรูปแบบนี้ ปัจจุบันยังไม่สามารถบันทึกในระบบใบขนสินค้าขาเข้าได้ การวางประกันผู้นำเข้าต้องติดต่อหน่วยงานศุลกากร ณ ด่านศุลกากร ที่นำของเข้า
{{% /alert %}}


### ประเภทของสิทธิทัณฑ์บนนำเข้าชั่วคราว

| ประเภท| รายละเอียดทัณฑ์บนชั่วคราว |
|:-------:|:------------------------------------------------------------------|
| **(ก)** | ของที่ใช้ในการแสดงละครหรือการแสดงอย่างอื่นที่คล้ายกัน ซึ่งผู้แสดงที่ท่องเที่ยวนำเข้ามา| 
| **(ข)** | เครื่องประกอบและของใช้ในการทดลอง หรือการแสดงเพื่อวิทยาศาสตร์ หรือการศึกษา ซึ่งบุคคลที่เข้ามาในราชอาณาจักรเป็นการชั่วคราวนำเข้ามาเพื่อจัดการทดลองหรือแสดง| 
| **(ค)**|รถสำหรับเดินบนถนน เรือและอากาศยาน บรรดาที่เจ้าของนำเข้ามาพร้อมกับตน| 
|**(ง)**|  เครื่องถ่ายรูปและเครื่องบันทึกเสียง ซึ่งบุคคลที่เข้ามาในราชอาณาจักรเป็นการชั่วคราวนำเข้ามาเพื่อใช้ถ่ายรูปหรือบันทึกเสียงต่างๆ แต่ฟิล์มและแผ่นสำหรับถ่ายรูปหรือสิ่งที่ใช้บันทึกเสียง ซึ่งนำมาใช้ในการนี้ ต้องเป็นไปตามเงื่อนไข และปริมาณที่รัฐมนตรีว่าการกระทรวงการคลังกำหนด | 
| **(จ)**|  อาวุธปืนและกระสุนปืน ซึ่งบุคคลที่เข้ามาในราชอาณาจักรเป็นการชั่วคราวนำเข้ามา  พร้อมกับตน| 
| **(ฉ)** | ของที่นำเข้ามาเป็นการชั่วคราว  โดยมุ่งหมายจะแสดงในงานสาธารณะที่เปิดให้ประชาชนดูได้ทั่วไป| 
| **(ช)** | ของที่นำเข้ามาเพื่อซ่อม แต่ต้องปฏิบัติภายในเงื่อนไขที่อธิบดีกรมศุลกากรกำหนด| 
| **(ซ)** | ตัวอย่างสินค้า นอกจากที่ระบุไว้ในประเภทที่ 14 ซึ่งบุคคลที่เข้ามาในราชอาณาจักรเป็นการชั่วคราว นำเข้ามาพร้อมกับตนและมีสภาพ ซึ่งเมื่อจะส่งกลับออกไปสามารถตรวจได้แน่นอนว่า เป็นของอันเดียวกับที่นำเข้ามา แต่ต้องมีปริมาณ หรือค่าซึ่งเมื่อรวมกันเข้าแล้วไม่เกินกว่าที่จะเห็นได้ว่าเป็นตัวอย่างตามธรรมดา| 
| **(ญ)**|  เครื่องมือ และสิ่งประกอบสำหรับงานก่อสร้าง งานพัฒนาการ รวมทั้งกิจการชั่วคราวอย่างอื่นตามที่อธิบดีกรมศุลกากรจะเห็นสมควร โดยให้ได้รับยกเว้นเพียงเท่าเงินอากรที่จะพึงเสียในขณะนำเข้าหักด้วยจำนวนเงินอากรที่คำนวณตามระยะเวลาที่ของนั้นอยู่ในประเทศ ในอัตราร้อยละ 1 ต่อเดือนของจำนวนอากรที่จะพึงต้องเสียในขณะนำเข้า ในการคำนวณให้นับเศษของเดือนเป็น 1 เดือน และจะต้องชำระอากรก่อนส่งกลับออกไป| 

## 5 ภาค 4  สิทธิของใช้ส่วนตัว (ของส่วนตัว)

- ของส่วนตัว ที่เจ้าของนำเข้ามาพร้อมกับตนสำหรับใช้เองหรือใช้ในวิชาชีพ และมีจำนวนพอสมควรแก่ฐานะ ได้รับยกเว้นอากร 
{{% alert danger %}}
**_เว้นแต่ รถยนต์ อาวุธปืนและกระสุนปืน และเสบียง_**
{{% /alert %}}


{{% alert note %}}
**สุรา หรือ CIGARETTE หรือ CIGAR หรือยาเส้น** ซึ่งเป็นของส่วนตัวที่ผู้เดินทางนำเข้ามาพร้อมกับตนนั้น ยกเว้นอากรให้ได้ แต่ต้องไม่เกินปริมาณ ดังนี้

  - CIGARETTE 200 มวน หรือ CIGAR หรือยาเส้น อย่างละ 250 กรัม หรือหลายชนิดรวมกันมีน้ำหนัก ทั้งหมด 250 กรัม แต่ทั้งนี้ CIGARETTE ต้องไม่เกิน 200 มวน
  - สุรา 1 ลิตร
{{% /alert %}}

- ของส่วนตัวตามประเภทที่ 5 จะต้องนำเข้ามาถึงประเทศไทยไม่เกิน 1 เดือนก่อนที่ผู้นำของเข้ามาถึง หรือไม่เกิน 6 เดือนนับแต่วันที่ผู้นำของเข้าเข้ามาถึง อธิบดีกรมศุลกากรมีอำนาจขยายกำหนดเวลาที่กล่าวข้างต้นได้ เมื่อเห็นว่ามีพฤติการณ์พิเศษ  
  
- บุคคลซึ่งจะได้รับการพิจารณายกเว้นอากรของใช้ส่วนตัว ประเภทที่ 5 ภาค 4 ได้แก่ คนต่างด้าว หรือคนไทยที่เดินทางไปมาระหว่างประเทศไม่ว่าจะเป็นการชั่วคราว หรือเป็นการย้ายภูมิลำเนาแต่สิ่งของนั้นจะต้องมีจำนวนพอสมควรแก่ฐานะของบุคคลนั้นๆ ถ้ามีจำนวนมากมายเกินสมควร ก็จะยกเว้นค่าอากรให้ไม่ได้ จะต้องพิจารณาตามความเหมาะสมแก่ฐานะของบุคคลเป็นรายๆ ไป  

- ให้ผู้ได้รับยกเว้นอากรจัดทำและส่งข้อมูลใบขนสินค้าขาเข้า โดยระบุค่าดังนี้

{{% alert note %}}
   - การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
   - ระบุ Import Tariff = **5PART4** (ของส่วนตัวที่เจ้าของนำเข้ามาพร้อมกับตน)
   - ระบุ Privilege Code = ตามสิทธิ ณ ขณะนำเข้า 
   - อัตราอากร ใช้ Tariff Code และ Tariff Sequence 
   - อากร ยกเว้น (บันทึก Exemption Rate = 100%)
   - VAT ยกเว้น (บันทึก Exemption Rate = 100%)
{{% /alert %}}
- ให้ยื่นคำร้องต่อหน่วยงานศุลกากร ณ ด่านศุลกากร ที่นำของเข้า โดยระบุเลขที่ใบขนสินค้าขาเข้าที่ของใช้สิทธิตามประเภท 5 ภาค 4 เพื่อตรวจสอบการใช้สิทธิในการยกเว้นอากรของใช้ส่วนตัว 
- การยกเว้นอากรของส่วนตัวที่ผู้โดยสารนำเข้ามาพร้อมกับตน ตามพิกัดประเภทที่ 5 ภาค 4 ไม่ต้องจัดทำใบขนสินค้าขาเข้า กรณี
	* ของส่วนตัวที่ผู้โดยสารถือติดตัวเข้ามาพร้อมกับตน (ACCOMPANIED BAGGAGE) จากต่างประเทศทางอากาศยาน มีราคาไม่เกิน 20,000 บาท ให้ได้รับยกเว้นอากร ทั้งนี้ ไม่รวมถึงของที่นำติดตัวเข้ามา แต่มีลักษณะเป็นสินค้าในเชิงการค้า แม้ราคาไม่เกิน 20,000 บาท ก็ตาม 
	* สุรา หรือ CIGARETTE หรือ CIGAR หรือยาเส้น ซึ่งเป็นของส่วนตัวที่ผู้โดยสารถือติดตัวเข้ามาพร้อมกับตนให้ได้รับยกเว้นอากรต่อเมื่อไม่เกินปริมาณ ดังต่อไปนี้ 
		* CIGARETTE 200 มวน หรือ CIGAR หรือยาเส้น อย่างละ 250 กรัม หรือ หลายชนิดรวมกันมีน้ำหนักทั้งหมด 250 กรัม แต่ทั้งนี้ CIGARETTE ต้องไม่เกิน 200 มวน 
		* สุรา 1 ลิตร
  

## 6 ภาค 4 สิทธิของใช้ส่วนตัว (ของใช้ในบ้านเรือนที่ใช้แล้ว) 

**ของใช้ในบ้านเรือนที่ใช้แล้ว ที่เจ้าของนำเข้ามาพร้อมกับตน เนื่องในการย้ายภูมิลำเนาและมีจำนวนพอสมควรแก่ฐานะ** ได้รับยกเว้นอากร ของใช้ในบ้านเรือนตามประเภทที่ 6 จะต้องนำเข้ามาถึงประเทศไทย**ไม่เกิน 1 เดือน**ก่อนที่ผู้นำของเข้ามาถึง หรือ**ไม่เกิน 6 เดือนนับแต่วันที่ผู้นำของเข้าเข้ามาถึง** ให้ผู้ได้รับยกเว้นอากร จัดทำและส่งข้อมูลใบขนสินค้าขาเข้า โดยระบุค่าดังนี้
{{% alert note %}}
- การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
- ระบุ Import Tariff = **6PART4** 
- ระบุ Privilege Code = ตามสิทธิ ณ ขณะนำเข้า 
- อัตราอากร ใช้ Tariff Code และ Tariff Sequence 
- อากร ยกเว้น (บันทึก Exemption Rate = 100%)
- VAT ยกเว้น (บันทึก Exemption Rate = 100%)
{{% /alert %}}

## สิทธิของนำเข้าส่วนประกอบและอุปกรณ์ประกอบของอากาศยานหรือเรือ

ของที่นำเข้ามาเพื่อใช้ซ่อมสร้างอากาศยานหรือเรือจะได้รับการยกเว้นอาการสำหรับส่วนประกอบ อุปกรณ์ประกอบ วัสดุที่นำเข้ามาเพื่อใช้ซ่อมหรือสร้างอากาศยาน หรือส่วนของอากาศยาน ให้ผู้ได้รับยกเว้นอากรจัดทำและส่งข้อมูลใบขนสินค้าขาเข้า โดยระบุค่าดังนี้
{{% alert note %}}
- การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
- ระบุ Import Tariff = **7PART4** (ของซ่อมสร้างอากาศยานหรือเรือ)
- ระบุ Privilege Code = ตามสิทธิ ณ ขณะนำเข้า 
- อัตราอากร ใช้ Tariff Code และ Tariff Sequence 
- อากร ยกเว้น (บันทึก Exemption Rate = 100%)
- VAT ยกเว้น (บันทึก Exemption Rate = 100%)
{{% /alert %}}

## 10 ภาค 4 สิทธิของนำเข้าที่ได้รับเอกสิทธิ์ 

ของที่ได้รับเอกสิทธิ์ ตามข้อผูกพันที่ประเทศไทยมีอยู่ต่อองค์การสหประชาชาติ หรือตามกฎหมายระหว่างประเทศ หรือตามสัญญากับนานาประเทศ หรือทางการทูต ซึ่งได้ปฏิบัติต่อกันโดยอัธยาศัยไมตรี ได้รับยกเว้นอากร ให้ผู้ได้รับยกเว้นอากรจัดทำและส่งข้อมูลใบขนสินค้าขาเข้า โดยระบุค่าดังนี้
{{% alert note %}}
- การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
- ระบุ Import Tariff = **10PART4** (ของที่ได้รับเอกสิทธิ์)
- ระบุ Privilege Code = ตามสิทธิ ณ ขณะนำเข้า 
- อัตราอากร ใช้ Tariff Code และ Tariff Sequence 
- อากร ยกเว้น (บันทึก Exemption Rate = 100%)
- VAT ยกเว้น (บันทึก Exemption Rate = 100%)
{{% /alert %}}

กรณีจัดทำ **คำร้องขอรับของไปก่อน** แทนการจัดทำใบขนสินค้าขาเข้า

1. กรณีมีความจำเป็นต้องนำออกไปจากอารักขาของศุลกากรโดยรีบด่วน
2. ยังไม่สามารถดำเนินการเรื่องยกเว้นอากรได้แล้วเสร็จ 
3. ให้วางเงินสด หรือหนังสือค้ำประกันของธนาคาร หรือหนังสือของส่วนราชการเพื่อเป็นการประกันค่าภาษีอากร

{{% alert note %}}
**ให้ผู้นำเข้าจัดทำและส่งข้อมูลคำร้องขอรับของไปก่อน โดยระบุค่าดังนี้**

-	**Document Type = 3 (คำร้องขอรับของไปก่อน)**
-	การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
-	ระบุ Import Tariff = **10PART4** (ของที่ได้รับเอกสิทธิ์)
-	ระบุ Privilege Code = ตามสิทธิ ณ ขณะนำเข้า 
-	อัตราอากร ใช้ Tariff Code และ Tariff Sequence 
-	การวางประกัน ให้บันทึกเงินวางประกันในช่อง Deposit Amount 
{{% /alert %}}



## 11 ภาค 4 สิทธิของนำเข้ามาเพื่อบริจาค 

ของที่นำเข้ามาหรือส่งออกไปเพื่อบริจาคเป็นสาธารณกุศลแก่ประชาชนโดยผ่านส่วนราชการหรือองค์การสาธารณกุศล **(ยกเว้นรถยนต์)** ได้รับยกเว้นอากร ให้ผู้ได้รับยกเว้นอากรจัดทำและส่งข้อมูลใบขนสินค้าขาเข้า โดยระบุค่าดังนี้
{{% alert note %}}
* การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
* ระบุ Import Tariff = **11PART4** (ของบริจาค)
* ระบุ Privilege Code = ตามสิทธิ ณ ขณะนำเข้า 
* อัตราอากร ใช้ Tariff Code และ Tariff Sequence 
* อากร ยกเว้น (บันทึก Exemption Rate = 100%)
* VAT ยกเว้น (บันทึก Exemption Rate = 100%)
* ระบุ Permit No = เลขที่ขอยกเว้นอากร ที่ได้รับ
{{% /alert %}}
กรณีจัดทำ**คำร้องขอรับของไปก่อน** แทนการจัดทำใบขนสินค้าขาเข้า

1. กรณีมีความจำเป็นต้องนำออกไปจากอารักขาของศุลกากรโดยรีบด่วน
2.  ยังไม่สามารถดำเนินการเรื่องยกเว้นอากรได้แล้วเสร็จ 
3.  ให้วางเงินสด หรือหนังสือค้ำประกันของธนาคาร หรือหนังสือของส่วนราชการเพื่อเป็นการประกันค่าภาษีอากร

{{% alert note %}}
**ให้ผู้นำเข้าจัดทำและส่งข้อมูลคำร้องขอรับของไปก่อน โดยระบุค่าดังนี้**

-	Document Type = 3 (คำร้องขอรับของไปก่อน)
-	การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
-	ระบุ Import Tariff = **11PART4** (ของบริจาค)
-	ระบุ Privilege Code = ตามสิทธิ ณ ขณะนำเข้า 
-	อัตราอากร ใช้ Tariff Code และ Tariff Sequence 
-	การวางประกัน ให้บันทึกเงินวางประกันในช่อง Deposit Amount 
{{% /alert %}}



## 13 ภาค 4  ยุทธภัณฑ์ที่ใช้ในราชการ 

{{% alert note %}}
**ให้ผู้ได้รับยกเว้นอากรจัดทำและส่งข้อมูลใบขนสินค้าขาเข้า โดยระบุค่าดังนี้**

- การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
- ระบุ Import Tariff = **13PART4** (ยุทธภัณฑ์ที่ใช้ในราชการ)
- ระบุ Privilege Code = ตามสิทธิ ณ ขณะนำเข้า 
- อัตราอากร ใช้ Tariff Code และ Tariff Sequence
- อากร ยกเว้น (บันทึก Exemption Rate = 100%)
- VAT ยกเว้น (บันทึก Exemption Rate = 100%)
{{% /alert %}}

**กรณีจัดทำคำร้องขอรับของไปก่อน แทนการจัดทำใบขนสินค้าขาเข้า**

1. กรณีมีความจำเป็นต้องนำออกไปจากอารักขาของศุลกากรโดยรีบด่วน
2. ยังไม่สามารถดำเนินการเรื่องยกเว้นอากรได้แล้วเสร็จ 
3. ให้วางเงินสด หรือหนังสือค้ำประกันของธนาคาร หรือหนังสือของส่วนราชการเพื่อเป็นการประกันค่าภาษีอากร


{{% alert note %}}
**ให้ผู้นำเข้าจัดทำและส่งข้อมูลคำร้องขอรับของไปก่อน โดยระบุค่าดังนี้**

- Document Type = 3 (คำร้องขอรับของไปก่อน)
- การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
- ระบุ Import Tariff = **13PART4** (ยุทธภัณฑ์ที่ใช้ในราชการ)
- ระบุ Privilege Code = ตามสิทธิ ณ ขณะนำเข้า 
- อัตราอากร ใช้ Tariff Code และ Tariff Sequence
- การวางประกัน ให้บันทึกเงินวางประกันในช่อง Deposit Amount  
{{% /alert %}}

## 14 ภาค 4 ตัวอย่างสินค้า 

{{% alert note %}}
**ให้ผู้ได้รับยกเว้นอากรจัดทำและส่งข้อมูลใบขนสินค้าขาเข้า โดยระบุค่าดังนี้**

- การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
- ระบุ Privilege Code = ตามสิทธิ ณ ขณะนำเข้า 
- อัตราอากร ใช้ Tariff Code และ Tariff Sequence
- อากร ยกเว้น (บันทึก Exemption Rate = 100%)
- VAT ยกเว้น (บันทึก Exemption Rate = 100%)
{{% /alert %}}


## 16 ภาค 4 สิทธิของนำเข้ามาสำหรับคนพิการ

ของที่นำเข้ามาสำหรับคนพิการใช้โดยเฉพาะ หรือใช้ในกรณีฟื้นฟูสมรรถภาพคนพิการ ได้รับยกเว้นอากร  ให้ผู้ได้รับยกเว้นอากรจัดทำและส่งข้อมูลใบขนสินค้าขาเข้า โดยระบุค่าดังนี้
{{% alert note %}}
* การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
* ระบุ Import Tariff = **16PART4** ของที่นำเข้ามาสำหรับคนพิการ
* ระบุ Privilege Code = ตามสิทธิ ณ ขณะนำเข้า 
* อัตราอากร ใช้ Tariff Code และ Tariff Sequence
* อากร ยกเว้น (บันทึก Exemption Rate = 100%)
* VAT ยกเว้น (บันทึก Exemption Rate = 100%)
{{% /alert %}}


## 17 ภาค 4 สิทธิของนำเข้ามาสำหรับการประชุมระหว่างประเทศ

การยกเว้นอากรสำหรับของที่นำเข้ามา เพื่อใช้ในการประชุมระหว่างประเทศ โดยได้รับยกเว้นอากรให้ปฏิบัติตามหลักเกณฑ์และเงื่อนไขดังต่อไปนี้

1. เป็นของที่นำเข้ามาเพื่อใช้ในการประชุมระหว่างประเทศ ซึ่งจัดขึ้นโดยหน่วยงานของรัฐบาลไทย หรือของรัฐบาลต่างประเทศ องค์การระหว่างประเทศที่รัฐบาลไทยได้รับรอง หรือโดยหน่วยงานของเอกชนที่การประชุมนั้น เป็นประโยชน์แก่การพัฒนาทางเศรษฐกิจ ทางสังคม หรือทางเทคโนโลยีของประเทศ 
2. เป็นของจำเป็นที่ใช้ในการประชุม ได้แก่ แฟ้มเอกสาร เอกสาร สื่อบันทึกข้อมูล แบบพิมพ์ ของที่ระลึกที่มีมูลค่าแต่ละชิ้นเพียงเล็กน้อย เป็นต้น ซึ่งของต้องจัดทำจนเห็นได้ว่าเป็นของที่นำเข้าเพื่อแจกจ่ายแก่ผู้เข้าร่วมประชุม
3. เป็นของซึ่งเตรียมมาโดยเฉพาะสำหรับใช้หมดสิ้นไปในการประชุม เช่น วัสดุที่ใช้ใน
การแสดง หรือทดลองประกอบการประชุม และมีปริมาณพอสมควร  
4. ของอื่น ๆ นอกเหนือที่ระบุไว้ในข้อ (ข) และ (ค) ต้องส่งกลับออกไปภายใน 3 เดือนนับแต่วันนำเข้า โดยผู้นำของเข้าต้องทำสัญญาไว้ต่อกรมศุลกากรตามเงื่อนไขที่กำหนด

{{% alert note %}}
**ให้ผู้ได้รับยกเว้นอากรจัดทำและส่งข้อมูลใบขนสินค้าขาเข้า โดยระบุค่าดังนี้**

- การสำแดงพิกัดศุลกากรและรหัสสถิติสินค้าให้สำแดงตรงกับชนิดของของที่นำเข้า 
- ระบุ Import Tariff = **17PART4** ของที่นำเข้ามาเพื่อใช้ในการประชุมระหว่างประเทศ
- ระบุ Privilege Code = ตามสิทธิ ณ ขณะนำเข้า 
- อัตราอากร ใช้ Tariff Code และ Tariff Sequence
- อากร ยกเว้น (บันทึก Exemption Rate = 100%)
- VAT ยกเว้น (บันทึก Exemption Rate = 100%)
{{% /alert %}}

## ขอใช้สิทธินำเข้าเครื่องมือ เครื่องใช้ วัสดุอุปกรณ์ในการขุดเจาะน้ำมัน โดยขอยกเว้นอากรตาม พรบ.ปิโตรเลียม (กรมเชื้อเพลิงธรรมชาติ)

{{% alert note %}}
**การจัดทำข้อมูลคำร้องขอรับของไปก่อน โดยขอยกเว้นอากรตาม พระราชบัญญัติปิโตรเลียม พ.ศ.2514**

- บันทึก Document Type = **3** (คำร้องขอรับของไปก่อน)
- บันทึก Privilege Code = **005** (สำหรับรายการที่รอการยกเว้นอากร)
- บันทึกอัตราอากรใช้ที่ลดหย่อนเป็นการทั่วไป (**Privilege Code = 000** เท่านั้น)
- อากร ยกเว้น (บันทึก Exemption Rate = 100%)
- VAT ยกเว้น (บันทึก Exemption Rate = 100%)
{{% /alert %}}

------


สิทธิประโยชน์ทางภาษี
====

## มาตรา 29

**สิทธิขอคืนอากรตามมาตรา 29**

{{% alert note %}}
- ระบุ 19bis = Y ที่ส่วนรายการในใบขนสินค้า
- ระบุ Import Tax Incentives ID = เลขที่ทะเบียนผู้ใช้สิทธิตามมาตรา 29 ที่ส่วนรายการในใบขนสินค้า
- ระบุ Privilege Code 
	- **กรณีชำระอากร** **ให้ระบุตามสิทธิที่มีขณะนำเข้า** เช่น มาตรา 12, WTO, TAU, AFTA  
เป็นต้น และต้องคำนวณค่าภาษีอากรตามปกติ
{{% /alert %}}
{{% alert danger %}}
- **กรณีวางประกัน** ตามมาตรา 30  ให้ระบุ Privilege Code = 000 ตามอัตราปกติเท่านั้น
{{% /alert %}}

- การชำระอากรตรวจสอบกับหลักการ ตามมาตรา 29 เช่น
   - **ชำระอากรเต็มจำนวน** 
   - **ลดเหลือกึ่งหนึ่ง**จากอากรที่เรียกเก็บเป็นการทั่วไป ตามมาตรา 12 พระราชกำหนดพิกัดอัตราศุลกากร (สำหรับ จดทะเบียนตลาดหลักทรัพย์, บริษัทมหาชนจำกัด, สมาชิกสภาอุตสาหกรรม, สมาชิกหอการค้า, อื่น ๆ) ให้บันทึก Exemption Rate = 50 
   -  **ลดเหลือร้อยละ 5** จากอากรที่เรียกเก็บเป็นการทั่วไป ตามมาตรา 12 พระราชกำหนดพิกัดอัตราศุลกากร (สำหรับ Gold Card) ให้บันทึก Exemption Rate = 95 
- วางประกันตามมาตรา 30 สำหรับของนำเข้าตามมาตรา 29  ให้บันทึกการวางประกัน โดย **ระบุรหัสเหตุผลการวางประกันมาในช่อง Deposit Reason Code (D09)**  ที่ส่วนรายการในใบขนสินค้า (Deposit)  ระบุจำนวนเงินวางประกันมาในช่อง Deposit Amount ที่ส่วนรายการในใบขนสินค้า (Duty) และที่ส่วนรายการในใบขนสินค้า (Deposit)

{{% alert danger %}}
   - อากรศุลกากร ให้ยกยอดจากอากรศุลกากรที่ตรวจสอบกับหลักการ มาวางประกัน
   - **ภาษีสรรพสามิตและค่าภาษีอากรอื่น ๆ ต้องวางประกันเต็มจำนวน**
   -  **VAT ต้องชำระเต็ม ไม่สามารถวางประกันได้**
   - **การวางประกันให้** **ปัดเศษของสตางค์ (ทศนิยมหลักที่ 3) ตามหลักสากล**
 {{% /alert %}}

## คลังสินค้าทัณฑ์บน

{{% alert note %}}
 - ระบุ Bond = Y ที่ส่วนรายการในใบขนสินค้า
 - ระบุ Import Tax Incentives ID = เลขที่ทะเบียนผู้ใช้สิทธิประโยชน์ทางภาษีอากร ที่นำสินค้า
เข้าเก็บ ที่ส่วนรายการในใบขนสินค้า
 - ให้ระบุเลขประจำตัวผู้เสียภาษีอากรของผู้นำเข้าตรงกับเลขประจำตัวผู้เสียภาษีอากรที่จดทะเบียนคลังสินค้าทัณฑ์บน หรือผู้ที่เจ้าของคลังแจ้งอนุญาตไว้กับกรมศุลกากร
 - ระบุ Privilege Code ตามสิทธิที่มีขณะนำเข้า เช่น มาตรา 12, WTO, TAU, AFTA เป็นต้น และต้องคำนวณค่าภาษีอากรตามปกติ
 - ใช้สิทธิยกเว้นอากรให้ใส่ Exemption Rate = 100
 - ระบุรหัสสถานที่นำเข้า (Discharge Port) เป็นรหัสสถานที่ของศุลกากร ณ ด่านศุลกากร ที่นำของเข้า (First Port)
 - **ระบุรหัสสถานที่ตรวจปล่อย (Release Port) ให้บันทึกข้อมูลรหัสสถานที่ตรวจปล่อย (Release Port) เป็น ด่านศุลกากร ที่นำของเข้า (First Port)**  
{{% /alert %}}

## เขตปลอดอากร

**เขตปลอดอากร (Free Zone)**

{{% alert note %}}
 - ระบุ Free Zone = Y ที่ส่วนรายการในใบขนสินค้า
 - ระบุ Import Tax Incentives ID = เลขที่ทะเบียนผู้ใช้สิทธิประโยชน์ทางภาษีอากร ที่นำสินค้า
เข้าเก็บ ที่ส่วนรายการในใบขนสินค้า
 - ให้ระบุเลขประจำตัวผู้เสียภาษีอากรของผู้นำเข้าตรงกับเลขประจำตัวผู้เสียภาษีอากรที่จดทะเบียนผู้ประกอบการในเขต Free Zone หรือ ผู้ที่ผู้ประกอบการในเขต Free Zone แจ้งอนุญาตไว้กับกรมศุลกากร
 - ระบุ Privilege Code ตามสิทธิที่มีขณะนำเข้า เช่น มาตรา 12, WTO, TAU, AFTA เป็นต้น และต้องคำนวณค่าภาษีอากรตามปกติ
 - ใช้สิทธิยกเว้นอากรให้ใส่ Exemption Rate = 100
 - ระบุรหัสสถานที่นำเข้า (Discharge Port) เป็นรหัสสถานที่ของศุลกากร ณ ด่านศุลกากรที่
นำของเข้า (First Port) หรือโรงพักสินค้าหรือที่มั่นคง ซึ่งเป็นที่ตรวจและเก็บสินค้าดังกล่าว
 - ระบุรหัสสถานที่ตรวจปล่อย (Release Port) ให้บันทึกข้อมูลรหัสสถานที่ตรวจปล่อย (Release Port) เป็น ด่านศุลกากร ที่นำของเข้า (First Port)
  {{% /alert %}}

## เขตประกอบการเสรี

**สิทธิเขตประกอบการเสรี (นิคมอุตสาหกรรม)**

{{% alert note %}}
 - ระบุ I-EA-T = Y ที่ส่วนรายการในใบขนสินค้า
 - ระบุ Import Tax Incentives ID = เลขที่ทะเบียนผู้ใช้สิทธิประโยชน์ทางภาษีอากร ที่นำสินค้า
เข้าเก็บ ที่ส่วนรายการในใบขนสินค้า
 - ให้ระบุเลขประจำตัวผู้เสียภาษีอากรของผู้นำเข้า ตรงกับเลขประจำตัวผู้เสียภาษีอากร ที่จดทะเบียนผู้ประกอบการในเขตประกอบการเสรี หรือ ผู้ที่ผู้ประกอบการในเขตประกอบการเสรี แจ้งอนุญาตไว้กับกรมศุลกากร
 - ระบุ Privilege Code ตามสิทธิที่มีขณะนำเข้า เช่น มาตรา 12, WTO, TAU, AFTA เป็นต้น และต้องคำนวณค่าภาษีอากรตามปกติ
 - ใช้สิทธิยกเว้นอากรให้ใส่ Exemption Rate = 100
 - ระบุรหัสสถานที่นำเข้า (Discharge Port) เป็นรหัสสถานที่ของศุลกากร ณ ด่านศุลกากรที่
นำของเข้า (First Port) หรือโรงพักสินค้าหรือที่มั่นคง ซึ่งเป็นที่ตรวจและเก็บสินค้าดังกล่าว
 - ระบุรหัสสถานที่ตรวจปล่อย (Release Port) ให้บันทึกข้อมูลรหัสสถานที่ตรวจปล่อย (Release Port) เป็น ด่านศุลกากร ที่นำของเข้า (First Port)
 {{% /alert %}}

## ส่งเสริมการลงทุน (BOI)

{{% alert note %}}
- ระบุ BOI = Y ที่ส่วนรายการในใบขนสินค้า
- ระบุ เลขที่บัตรส่งเสริมการลงทุน BOI ในช่อง BOI License Number ที่ส่วนรายการในใบขนสินค้า
- Privilege Code = 000 ตามอัตราปกติ หรือ 999 ตามพระราชกำหนด เท่านั้น
- ระบุเลขที่อนุมัติสั่งปล่อยของ BOI ส่วนใบอนุญาต 
- การชำระอากร ให้ระบุ Exemption Rate = ตามที่ BOI อนุมัติให้ เช่น
- ยกเว้นอากร ให้บันทึก Exemption Rate = **100**
	- ลดเหลือกึ่งหนึ่ง ให้บันทึก Exemption Rate = **50** 
	- ลดเหลือร้อยละ 5 ให้บันทึก Exemption Rate = **95**
	- การวางประกัน ให้ระบุรหัสเหตุผลการวางประกันมาในช่อง Deposit Reason Code **(D10)** ที่ส่วนรายการในใบขนสินค้า (Deposit)  ระบุจำนวนเงินวางประกันมาในช่อง Deposit Amount ที่ส่วนรายการใน  ใบขนสินค้า (Duty) และที่ส่วนรายการในใบขนสินค้า (Deposit)
- อากรศุลกากร ให้ระบุยอดวางประกัน ตามที่ BOI อนุมัติให้ 
- VAT ให้ระบุยอดวางประกัน ตามที่ BOI อนุมัติให้
{{% /alert %}}
{{% alert danger %}}
-  *ภาษีสรรพสามิตและภาษีเพื่อมหาดไทย ต้องชำระเต็ม เท่านั้น*
{{% /alert %}}

 
## Re-Export

**สิทธิคืนอากรขาเข้า ตามมาตรา 28  (Re-Export)**

สิทธิคืนอากรของส่งกลับไปยังต่างประเทศ (Re-Export) ตามมาตรา  28 แห่งพระราชบัญญัติศุลกากร 

1. ผู้นำของเข้ามาในราชอาณาจักรและเสียอากรแล้ว หากส่งของนั้นกลับออกไปนอกราชอาณาจักร หรือส่งไปเป็นของใช้สิ้นเปลืองในเรือหรืออากาศยานที่เดินทางออกไปนอกราชอาณาจักรให้มีสิทธิขอคืนอากร
ขาเข้าสำหรับของนั้นเก้าในสิบส่วนหรือส่วนที่เกินหนึ่งพันบาทของจำนวนที่ได้เรียกเก็บไว้โดยคำนวณตาม
ใบขนสินค้าขาออกแต่ละฉบับ แล้วแต่จำนวนใดจะสูงกว่า ตามหลักเกณฑ์ดังต่อไปนี้
	- ต้องพิสูจน์ได้ว่าเป็นของรายเดียวกันกับที่นำเข้ามาในราชอาณาจักร
	- ต้องไม่นำของนั้นไปใช้ประโยชน์ในระหว่างที่อยู่ในราชอาณาจักร เว้นแต่การใช้ประโยชน์เพื่อส่งของนั้นกลับออกไปนอกราชอาณาจักร และมิได้เปลี่ยนแปลงสภาพหรือลักษณะแห่งของนั้น
	- ได้ส่งของนั้นกลับออกไปนอกราชอาณาจักรภายในกำหนดหนึ่งปีนับแต่วันที่นำของนั้นเข้ามาในราชอาณาจักร และ
	- ต้องขอคืนอากรภายในกำหนดหกเดือนนับแต่วันที่ส่งของนั้นกลับออกไปนอกราชอาณาจักร
2. กรณีของที่จะส่งกลับออกไปนอกราชอาณาจักรยังมิได้มีการปล่อยออกไปจากอารักขาของศุลกากร 
	- **ระบุ Re-Export  = Y ที่ส่วนรายการในใบขนสินค้าทุกรายการ**
	- มีเงื่อนไขต้องส่งกลับออกไปนอกราชอาณาจักรทั้งฉบับ โดยให้ **ชำระค่าภาษีอากรหนึ่งใน 10 หรือไม่เกิน 1,000 บาท** _ต่อใบขนสินค้าขาเข้า_
	- ระบุ Privilege Code ตามสิทธิที่มีขณะนำเข้า เช่น มาตรา 12, WTO, TAU, AFTA เป็นต้น
	- ระบุ**Tariff Code** พิกัดอัตราศุลกากร **ให้ตรงกับชนิดของที่จะส่งกลับออกไป**
	- อัตราอากร ใช้ Tariff Code และ Tariff Sequence ไปอ่านอัตราอากรที่ Table REFDRT

3. วิธีการคำนวณ
   
![enter image description here](https://github.com/yosarawut/KnowledgeCenter/raw/master/img/e-Import-105-2.png)

{{% alert info %}}
- ให้**จัดทำใบขนสินค้าขาเข้าก่อน** และนำ เลขที่ใบขนสินค้าขาเข้าพร้อมรายการไปบันทึกไว้ในใบขนสินค้าขาออก
- กรณีของที่จะส่งกลับออกไปนอกราชอาณาจักร  *อยู่นอกอารักขาของศุลกากรแล้ว* ให้ทำใบขนสินค้าขาเข้าปกติ และจัดทำใบขนสินค้าขาออกโดยระบุในแต่ละรายการที่ส่งออกเป็น Re-Export  และให้ระบุเลขที่ใบขนสินค้าขาเข้าพร้อมรายการ   แล้วไปดำเนินการขอคืนอากรในระบบคืนอากรทั่วไปเมื่อส่งออกเรียบร้อยแล้ว
{{% /alert %}}

{{% alert warning %}}
- กรณีของที่จะส่งกลับออกไปนอกราชอาณาจักรเพียงบางส่วน อนุญาตให้ทำ Re-Export ในอารักขาโดยให้ ชำระค่าภาษีอากรหนึ่งใน 10 หรือไม่เกิน 1,000 บาท ต่อใบขนสินค้าขาเข้า  *เฉพาะกรณีที่สามารถแยก D/O ได้เท่านั้น*
{{% /alert %}}

------------------


วางประกันโต้แย้งพิกัด
=======

## การขอวางประกัน มีปัญหาเกี่ยวกับจำนวนค่าอากร

การขอวางประกันในกรณีที่พนักงานศุลกากรเห็นว่ามีปัญหาเกี่ยวกับจำนวนค่าอากรสำหรับของที่กำลังผ่านศุลกากร

การวางประกัน กรณีที่พนักงานศุลกากรเห็นว่ามีปัญหาเกี่ยวกับค่าอากรในการปฏิบัติพิธีการ ตามมาตรา 55 และถูกวางประกันไว้แล้ว หากผู้นำของเข้ามีความประสงค์ขอวางประกันของที่นำเข้าในลักษณะเดิมที่นำเข้ามาในภายหลัง ให้สำแดงพิกัดอัตราศุลกากรในอัตราสูง ชำระภาษีอากรในอัตราอากรที่สำแดงต่ำและถูกจับกุม โดยนำยอดอากรที่เป็นส่วนต่างของค่าภาษีขาเข้าสำแดงไว้ในช่องวางประกัน แต่ให้ชำระภาษีมูลค่าเพิ่มในพิกัดอัตราอากรสูงเต็มจำนวน โดยให้บันทึกพิกัดอัตราศุลกากรในอัตราที่ขอวางประกันในช่อง Argumentative ทั้ง 3 ช่องตามตัวอย่างด้านล่างนี้  พร้อมทั้ง ให้ระบุเลขที่ใบขนสินค้าขาเข้าฉบับที่มีปัญหาที่ช่อง Reference Declaration Number และ Reference Declaration Line Number โดยจัดทำข้อมูลใบขนสินค้าขาเข้าเพื่อขอพบพนักงานศุลกากรกรณีมีปัญหาพิกัด/ราคา (Assessment Request)


### วางประกันปัญหาพิกัดอัตราศุลกากร

หลักการสำแดงข้อมูลใบขนสินค้าขาเข้า  กรณีขอวางประกันปัญหาพิกัดอัตราศุลกากร

![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page106.png)
![enter image description here](https://github.com/yosarawut/WorkingArea/raw/master/KnowledgeCenter/e-Customs/e-Import/e-Import-manual/img/e-Import_2018png_Page106_2.png)



### วางประกันปัญหาราคา

หลักการสำแดงข้อมูลใบขนสินค้าขาเข้า  กรณีขอวางประกันปัญหาราคา

![enter image description here](https://github.com/yosarawut/KnowledgeCenter/raw/master/KnowledgeCenter/e-Customs/e-Import/e-Import-manual/img/e-Import_2018png_Page107.png)



## ขอคืนเงินอากรเพราะเหตุที่ได้เสียไว้เกิน

การขอเรียกร้องขอคืนเงินอากรเพราะเหตุที่ได้เสียไว้เกินจำนวนที่พึงต้องเสียจริง

การขอคืนเงินอากรกรณีที่เสียไว้เกิน ตามมาตรา 25 ผู้ประกอบการต้องสำแดงพิกัดอัตราศุลกากรในอัตราสูง ชำระอากรอัตราอากรสูง และขอคืนอากรไว้ในพิกัดอัตราอากรซึ่งต่ำกว่าที่สำแดง ในช่อง Argumentative ทั้ง 4 ช่องตามตัวอย่างด้านล่างนี้ โดยจัดทำข้อมูลใบขนสินค้าขาเข้าเพื่อขอพบพนักงานศุลกากรกรณีมีปัญหาพิกัด/ราคา (Assessment Request)

**หลักการสำแดงข้อมูลใบขนสินค้าขาเข้า  กรณีขอโต้แย้งปัญหาพิกัดอัตราศุลกากร**

![enter image description here](https://github.com/yosarawut/KnowledgeCenter/raw/master/KnowledgeCenter/e-Customs/e-Import/e-Import-manual/img/e-Import_2018png_Page108.png)


### โต้แย้งปัญหาตามมาตรา 14

หลักการสำแดงข้อมูลใบขนสินค้าขาเข้า  กรณีขอโต้แย้งปัญหาตามมาตรา 14

ตัวอย่าง  	
- **พิกัดที่ต้องชำระ**		   คือ	34022013	อัตรา 10 %	
- **พิกัดที่ขอโต้แย้ง**	            คือ 	38099110 	อัตรา 0 %
		      
ส่งข้อมูลดังนี้

![enter image description here](https://github.com/yosarawut/KnowledgeCenter/raw/master/KnowledgeCenter/e-Customs/e-Import/e-Import-manual/img/e-Import_2018png_Page108_2.png)

### โต้แย้งปัญหาราคา

หลักการสำแดงข้อมูลใบขนสินค้าขาเข้า  กรณีขอโต้แย้งปัญหาราคา

![enter image description here](https://github.com/yosarawut/KnowledgeCenter/raw/master/KnowledgeCenter/e-Customs/e-Import/e-Import-manual/img/e-Import_2018png_Page109.png)

-------------

วางประกันกองทุนน้ำมันเชื้อเพลิง
=======

**การขอวางประกันกองทุนน้ำมันเชื้อเพลิงและเงินกองทุนเพื่อส่งเสริมการอนุรักษ์พลังงาน**

## หลักการสำแดงข้อมูล

**กรณีขอวางประกันกองทุนน้ำมันเชื้อเพลิงและเงินกองทุนเพื่อส่งเสริมการอนุรักษ์พลังงาน**

![enter image description here](https://github.com/yosarawut/KnowledgeCenter/raw/master/KnowledgeCenter/e-Customs/e-Import/e-Import-manual/img/e-Import_2018png_Page110.png)
![enter image description here](https://github.com/yosarawut/KnowledgeCenter/raw/master/KnowledgeCenter/e-Customs/e-Import/e-Import-manual/img/e-Import_2018png_Page111.png)

----


